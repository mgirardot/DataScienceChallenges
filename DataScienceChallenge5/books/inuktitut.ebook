

  LITANAIIT LITURGIILLO

  attoraksat illagêktunut

  +Labradoremẽtunut.+


  [Decoration]


  +Herrnhuteme+,
  G. Winterib nenilauktangit
  1913.




SIVORLINGIT


  [Decoration]




NAUSAIKUTANGIT


Sivorlingit.

  Litanaiit Sontagesiutit sivorlingit                            1
  Litanaiit Sontagesiutit aipaingit                              2
  Litanaiit Sontagesiutit pingajungit                            3
  Litanaiit Jêsusib inôsinganik ânianinginiglo                   4
  Litanaiit Jêsusib makkiviane                                   5
  Baptisiutit sorusermik baptitaksaĸartilugo                     6
  Baptisiutit inumaringmik baptitaksaĸartilugo                   7
  Sivorliarutsiutit Kommunionemut                                8
  Illaliortausiutit illagênut                                    9
  Kattititsiutit                                                10
  Kivganut illijisiutit                                         11
  Illuversiutit                                                 12
  Litanaiit Sorutsinut                                          13
  Litanaiit Kommunionesiornermut                                14


Aipangit

     I. Adventib Sontaginginut Jêsusiblo
          inulervianut illingajut                            15-19
    II. Jâremut nutâmut illingajut                              20
   III. Nellojut Uvlungannut illingajut                         21
    IV. Jêsusib âniaviane toĸĸunganiglo pitjutelit:
        (a) Jêsusib âniavingit                               22-27
        (b) Kikkiaktorsimajub oĸauserilauktangit             28-33
        (c) Karfraitagemut illingajut                        34-36
     V. Jêsusib Makkivianut illingajut                          37
    VI. Jêsusib Kilialiarviant illingajut                       38
   VII. Pentekostib uvlunganut illingajut                       39
  VIII. Nertordlerutiĸsat
        (a) Gûdemik pingasôlijomik                           40-42
        (b) Atâtamik                                         43-45
        (c) Ernermik                                         46-48
        (d) Anernermik Ajunginermik                          49-50
    IX. Tuksiarnermiglo tuksiarutjinermiglo pitjutelît       51-56
     X. Uvloksiorviksiutit                                   57-60
    XI. Illagêktunik angerarsimajunik pitjutelît             61-62
  Anânat Kujaliningat                                           63
  Ajoĸertuijub saimartitauninga                                 64


Sunatuinait

  O Canada
  Gûdib saimarliuk
  Saimartitsinerit
  Sivorliarutsit Oĸautsit.




  ============
       1.
  ============

LITANAIIT SONTAG SIUTIT SIVORLINGIT.


  Mel.--90.

ILL.  Gûb nagligosuktotôjub
      sângane pâmagitse!
      Saimarsaijoĸ najorsiuk,
      Nâlegak opinartoĸ!
      Tautungigalloarpasse
      mâne okpervigijase.

        (illagêt nikkoviput)

LIT.  Nâlegak       ILL.  nâpkigitigut
      Kristuse            nâpkigitigut
      Nâlegak             nâpkigitigut
      Kristuse            nâpkigitigut

ILL.  Nâlegak Gûde, atâtavut Kilangme,

LIT.  attît nertortaule; nâlegaunit Kailaule; pijomajat piniartaule
nuname sôrlo Kilangme; uvlome piksaptingnik tunidsivigitigut;
idluinivut issumagijungnaikit, sôrlo uvagut idluitullivigijivut
issumagijungnaivigivaptigik; ôktortaulungnermut pitinata; piulitigulle
ajortomit!

KOR.  Nâlegauneĸ pitsartunerlo ânanaunerlo pigigangne issoĸangitomut

ILL.  Amen

LIT.  Nâlegak Gûd, Erneĸ, sillaksoarmiut piulijingat,

ILL.  illagênartigut!

LIT.  Nâlegaĸ Gûd, Anerneĸ ajungineĸ,

ILL.  issoĸangitomut najortigut!

  Mel.--249.

      Hailig Pingasôlijotit,
      nakorênadlarpaptigit!
      Amen Halleluja!
      Halleluja!
      Amen Halleluja!

        (Illagêt ingiput)

LIT.  Kristuse, Gûdib saugârsunga,

ILL.  tussartigut!

LIT.  Kamanginermit akkiliutiksarsênernik toĸĸungniglo, ajôkertûsernit
tammarnartunit tamainit, miklilertitsinermit nertordlerutigijaptingnik
illingnik, angijorornermit pilloringnangitomit, nâmagasuginermit
nangminiptingnik, siardlarnermit pijariaĸangitomit, tukkisilungnermit
takkormôrnermillo, perajalungnermit Kuksalainartomit
taĸsiornartomillônêt, Sâtanasib inuarasuarninganit
pingitsertorninganillo, ajornerub uiveriklerninginit,
ajortunit tamainit, toĸĸub aipanganit.

ILL.  saputitigut, nagliktotit Nâlegak Gûdelo!

LIT.  Inôtsivit akkiliutiksarsêninginut tamainut pitsartutitigut,
nagliktotit Nâlegak Gûdelo!

LIT.  Inûlernernut, nâlengnernut sorusiarsutut, ataruilinernut
piniaraksarne, nikanasârnernut sinaungajuinernullo Kenuenernullo,
pigârnernut tuksiarnernullo, Kugvingnut akkiliutiksarsênartunnut,
Oĸausernut ingutaujunut, sakramenteĸotingnut ivsornaitoĸsôjungnut,

ILL.  pitsartutitigut, nagliktotit Nâlegak Gûdelo!

LIT.  Inôtsivit siorniorningita illunatik, ôktorluktaunivit,
aklujoĸsônivit illinganivillo kivgatut, nachogijaunivit
ivlerijaunginivillo, sangênivit âniadlarnivillo, tarnivit siadlerningat
kappiasungningallo tamât, aulaumajârtitaunivit toĸĸomut, aungmik
kitjijârnivit, Kellaksortaunivit, annaulertaunivit mittautigijaunivillo,
issaĸajaunivit niaĸosertaunivillo kakkilauktelingnik, kikkiaktortaunivit
nachonartub senningajolingmut, ikkivit hailigit, aukpit akkitojub,
toĸĸovit ivlernartub, merngoersernivit illuverme, sâlaĸarlutit
makkinivit Kilaliarnivit ânanaudlartub, iksivalernivit Gûdib tallerpiata
tungâne, tuksiutjinivit pitsartudlartub, najornivit nekoĸsinartub,
tikkitsomârnivit uvaptingnut angerarĸojauniptalônêt illingnut

ILL.  manigorlitigut, nagliktotit Nâlegek Gûdelo!

  Mel.--519.

      Hailig Nâlegak Gûd!
      Pitsartudlartoĸ Gûd!
      Nâksaungitoĸ Gûd!
      Saimarsaijoĸ Piulijivut!
      Sapkutsitailititigut
      toĸĸovit Kaitanginik! Nâpkigitigut!

ILL.  Ajortokullôjogut tuksiarvigivaptigit: tussalaungmitigut,
nagliktotit Nâlegak Gûdelo

LIT.  Nâlegak Jêsuse Kristuse timivit piulijinga, takuksauletôĸ
illagêktoĸotingne, Gûdeôgavit idluartunik illinganeĸarĸojijoĸ illûnâne;
akkornganne Kuviasuklutit arvertalaurit; ajoĸertortigut tamapta atunit
nâlektigêngnermik naglingnerme

Igluvut ittervigilaukkit innigivlugillo; nulliarêt saimakkit
ivsornaitillugillo; nutaĸĸat amâmaktullo Kaninginit nertornautiksarnik
âĸiksoilaurit; (Piluartomik perĸovavut pairĸsinernut baptitauĸammertoĸ
N... N... perorĸovlugo idluarijarnut

  Mel.--58.

      Nâpkigênalauruk (kik, kit)
      Nâlegak Jêsus!
      Perortillugo (ik, it) ilingnut illa
      Kitorngauvlune (tik)

Sorutsivut inertertaunerme nâlektitaunermelo illingnik inugoijaulit;
inôsungnivit ivsornaitub akkiliutiksarsêningata nukappiat niviarsiallo
ivsornaitiligit; nullêtut uigasuillo anernernut sangijotilaukkit
illumikkut; nullêrnerit uigarnerillo Kuviasungnerilitit
nerriungnerilitillo piloringnartomik! Anernit ajungineĸ kovilauruk
kivgarnut tamainut tarnivullo sujungaitikit, nâlektillugit
mikseĸârnermik anernermut, Katangutinik nagligosurĸovluta
takkomôrjuidluta!

ILL.  Tussalaungmitigut nagliktotit Nâlegak Gûdelo

LIT.  Inungnik naglingniktotit, illûnaita siorniortut nangianartomêtullo
ikajukkit!

Kiksartut illerasuktullo tamaita manigukkit: inutoĸaujut illilertukkit;
atâtauvlutit uigarnernut iliarsungnullo ikajukkit ajoĸsartullo
pattangaitillugit. Kanimajuttauĸ pairikit ikpigitillugillo
naglingnernik, inuillo toĸolerĸogungne, erĸailaurit ajornivut
kissêtaungitut sillaksoarmiulle illûnatik ajorningit
toĸojutigilaurangne. Illa, igvit Gûdeojotit tamainut, nertortaujotit
issoĸangitomut, inungnut illûnainut piuliklerteôlilaurit, pingortitatit
tamaita nâpkigikit, tamaita ilikut ullapĸoserlaurangne nangminernut
nunamêtullo Kilangmêtullo.

ILL.  Tussalaungmitigut, nagliktotit Nâlegak Gûdelo

  Mel. 96

      Erĸaumaguk toĸut mâna,
      aut ikkitillo aunârtut
      akkiliutitôngmatta
      tamainut ajorniptingnut.
      Tettetuaridlarpavut
      nâpkigijaujomagapta.

LIT.  Ajoĸertortigut issumaksarsiornermik toĸojuksauniptingnik
âĸiksortigullo, angerarviksarserĸovluta piloringnartomik; illagêktunut
pijarêrsimajunut illûnainut illagêngnermêtsainartitgut issoĸangitomut
sukutsianelo piniarniptingnit merngoerserĸattigêktitigut ikkingne!

ILL.  Tussalaungmitigut, nagliktotit Nâlegak Gûdelo (illagêt nikkoviput)

LIT.  Gûdib saugârsunga, sillaksoarmiut ajorninginik nangmartotit,

ILL.  nâpkigitigut

LIT.  Gûdib saugârsunga, sillaksoarmiut ajorninginik nangmartotit

ILL.  illagitigut

LIT.  Gûdib saugârsunga, sillaksoarmiut ajorninginik nangmartotit

ILL.  ullapirsautingnik uvaptingnêtitsilaurit

LIT.  Saugârsuk toĸotaujoĸ pissiarijivullo inuĸatigênit nunamêtunit
tamainit, Nâlegaĸ tarniptingnik piniarutjilauĸtoĸ, illannâĸ
nagligilauĸtivut ubvartivullo ajorniptingnit aungminut, toĸolauĸtoĸ
pivluta atausiardlune uvagut toĸorĸovluta ajortunit, makkilauĸtoĸ
pivluta uvaguttuaĸ makkerĸovluta, Kilalialauĸtoĸ pivluta iniksamik
pijarêrsijomavlune uvaptingnut, nâlektaujorlo Engelinut sôngojunullo
pitsartudlartunullo -- tâmna nertortautsainarle soraingitomik
illagêktune uttaĸĸijingine najorninganêtunelo.

ILL.  Issoĸangitomit issoĸangitomut  Amen.

LIT.  Kitorngarsuit, tâpsomanêtsainarleritse, saĸĸijâlerpat
Kuviasûteĸarĸovluta kangusugatalo tâpsoma sângane tikiviane.

  Mel.--36.

ILL.  Tâmnale tettigitsainarlarpavut asseĸangimat.

  ubvalo Mel.--166.

      Jèsuse, sapkutailikit
      tarnivulle aggangnit;
      illa uvlâmit unnungmut
      nâpkigilaungmitigut

LIT.  Nâlekab pitsartutilitit saputilitillo Nâlekab kênarminut
Kaumaksarlitit saimartilitillo Nâlekab kênarminut Kollangiarlittit
ullapirsautiminiglo tunitjivigilitit

KOR.  Jêsusib attingane

ILL.  Amen




  ============
       2.
  ============

LITANAIIT SONTAGESIUTIT AIPAINGIT.


  Mel. 132 a.

ILL.  Gûde nakoridlarlavut
      ĸujagẽnarlugolo,
      nâpkigitsainarmattigut
      pairiluarlutalo.
      Gûb ĸuviagivâtigut,
      ullapĸuteĸalerapta
      Jêsub ânianganut,

        (Illagêt nikkoviput.)

LIT.  Gûde ĸotsingnermẽtoĸ nakoridlartaule, ullapirsauteĸarle nuname,
inungnelo ĸuvianartoĸarle!

ILL.  Amen.

LIT.  Nâlegaĸ Jêsuse Kristuse oĸarpoĸ: Atâta tuksiarvigigupsiuk sumik
attimne, tunitjiviginiarpase tamattominga. Tuksiaritse, tigusiniarpose
tagva, ĸuviasungnise nãmakserĸovlugo.

ILL.  Nâlegaĸ Gûde, atâtavut ĸilangme; attît nertortaule; nâlegaunît
ĸailaule; pijomajat piniartaule nuname sôrlo ĸilangme, uvlome
piksaptingnik tunitjivigitigut; idluinivut issumagijungnaikit, sôrlo
uvagut idluitullivigijivut issumagijungnairvigigaptigik;
ôktortaulungnermut pitinata; piulitigulle ajortomit!

KOR.  Nâlegauneĸ pitsartunerlo ânanaunerlo pigigangne issoĸangitomut.

ILL.  Amen.

        (Illagêt ingiput.)

LIT.  Ilipse, Israêlib ĸitorngangit, perĸojat malligaksallo,
oĸautigijakka uvlome siutipse sânganne, tussarsigik illiniarlugillo
puigorniarasigiglo, tamakkoa malliklugit piniarĸovluse.

1. Uvanga Nâlegauvunga Gûdît, sennipkut assimnik Gûdeĸartuksaungilatit.

ILL.  Nâlegaĸ, namut aijuksauvitâ? Igvit oĸauseĸarpotit nungusuitomik
inôgutelingnik.

LIT.  2. Inungoarmik adsingoarmiglõnêt senajuksaungilatit pivlutit,
takpâne ĸilangmẽtub adsinganiglõnêt, ĸilaub attânẽtub nunamẽtub
adsinganiglõnêt, nunab attânẽtub imânẽtub adsinganiglõnêt. Taimaitut
tuksiarvigijaksaringilatit kivgartornagillo. Uvanga Nâlegaujunga Gûdît
illungertudlarlunga Gûdêogama, atâtat idluitullininginik
pidlarnikteojunga ĸitorngangine uvamnik ômisuktune ernerêt kingorlerêt
pingajungit sittamangillo tikidlugit. Nâpkiningnermigle saĸĸertitsivunga
tausendeoĸattartune nagligijimne perĸojamniglo nâlektune.

ILL.  Gûde anerniovoĸ tuksiartingitalo anernerme mikseĸârnermelo
tuksiarvigijaksarivât.

LIT.  3. Nâlekab Gûdivit attinganik attornerluktuksaungilatit, Nalekab
pidlartailiniangimago attinganik attornerluktoĸ.

ILL.  Kia koksasugviginajangilâtît, Nâlegaĸ, attît nakorivlugo? Kissivit
hailigeojotôgavit.

LIT.  4. Uvloĸ sabbateojoĸ erĸaruk, ivlerijaurĸovlugo ilingnut. Uvlut
saksit kingorlerêklutik senajuksauvotit sulliaksatillo tamaita
piniarlugit. Uvlulle sîbanganne Nâlekab Gûdivit sabbatinga nelliutivoĸ.
Tagva sumiglõnêt senajuksaungilatit. Uvlune saksine Nâlekab ĸilak nunalo
imarbiglo illũnaitalo imab illuanẽtut senalaungmagit, uvlullo sîbanganne
merngoersilauĸpoĸ.

ILL.  Iglutit ânanâvaksôvut illa, Nâlegaĸ Zebaot. Uvloĸ attauseĸ
iglorusingnêdlune nãmanersauvoĸ uvlunit assinginit tausendinit.

LIT.  5. Atâtangnik anânangniglo nâlektuksauvotit, akkunertomik
inôniarĸovlutit nunanie, Nâlekab Gûdivit tunijangane ilingnut.

ILL.  Kristuse igsagaksamik ĸemailauĸpoĸ uvaptingnut, tâpsoma tuminginik
mallerĸovluse. Tâpsoma angajoĸângne nâletsiarpak.

LIT.  6. Inuartuksaungilatit.

ILL.  Nagliktigêlauĸta, naglingneĸ Gûdemit pingmat. Katangutiminigle
ômisuktoĸ, tâmna inuartôvoĸ.

LIT.  7. Nulliarêngnermik asseroijuksaungilatit.

ILL.  Arvertarta illusitsiarikluta uvloĸsiortutitut; nerritunata
tallanatalo, tachisimajune illokeudlarata, aivanatalo anerutsinatalo.

LIT.  8. Tigliktuksaungilatit.

ILL.  Imâk ĸaujimavogut: Tigliguillõnêt torĸuijullõnêt tallatullõnêt
oĸauserludlartullõnêt arĸtaijullõnêt Gûdib nâlegauvinganik
kingormgujiniangilat.

LIT.  9. Inôĸatitit saeglûtigivlugit oĸartuksaungilatit.

ILL.  Sâtanase saeglotujoĸsôngmat saeglonerublo atâtagivâ.

LIT.  10. Inôĸativit iglunganik pijomajuksaungilatit. Inôĸativit
nullianganik kivganganiglo angumik kivanganiglo arnamik
tuktuvaĸotinganiglo siuterĸortojoĸotinganiglo sunatuinarniglõnêt
inôĸativit perĸutinginik pijomajuksaungilatit.

ILL.  Omamit erĸarsautekulluit anivut: inuarnerlo nulliarêngnermik
asserorsainerlo assiniarnerlo tiglingnerlo saegluteĸarnerlo
mitauteĸarnerlo. Ahâk, ânanaudlarmêk takorannidlarmêglo, ĸatangutigêt
issumaĸaĸatigêklutik iglomioĸatigêkpatta.

LIT.  Tamanna pijariaĸarnerojoĸ angnerlo perĸojaĸ: Gûdingnik Nâlegarnik
nagliktuksauvotit õmatingnut tamânut tarningnullo tamânut issumangnullo
tamainut. Aipangale tâpsotunaĸ-ipoĸ: Inôĸatingnik iliktut
nagliktuksauvotit. Perĸojângnut ukkungnûnga maggûngnut perĸojat
illũnatik illagêkput nellautaijullo aglaugit.

  Mel. 208.

KOR.  Ajortoĸôsvogut -- ôminarlutalo.
      Gûd nâpkiniktoĸ. -- Idluitoĸsuit
      kapianarninginik -- pêjaijôvotit.

ILL.  Ajungitotôvotit, -- asserorsimavogulle
      inûlerniptingnit.

LIT.  Perĸojat Mosesekut tunijauvut, saimaneĸ mikseĸârnerlo Jêsuse
Kristusekut pivuk.

ILL.  Imâk Gûdib sillaĸsoarmiut nagligingmagit, ernituarne tunivlugo,
illũnatik okpertut tâpsomunga assiorĸonagit nungusuitomigle
inôguteĸarĸovlugit.

LIT.  Tâmna nellautaijut illũnatik kigligiutigivât, okpertut tâpsomunga
illũnatik tâpsoma attinganut issumangnarungnaitomik ajorninginit
pilârmatta.

        (Illagêt nikkoviput.)

ILL.  Okperpunga Gûdemut Atâtamut, ajugaĸangitomut, pingortitsijomut
ĸilangmik nunamiglo.

Okperpunga Jêsuse Kristusemut, Gûdib ernituanganut, Nâlegaptingnut,
Anernermit ajunginermit pijomut, uigasungmit Mariamit erniangojomut.
Pontiuse Pilatuse attanerusiotillugo âniatitaujoĸ, senningajolingmut
kikkiaktortaujoĸ, toĸovlunelo illijartortaujoĸ. Anernermigut
ajoĸertuijartortoĸ anernernik parngnanairsimavingnẽtunik. Uvluk
pingajuangne toĸungajunit makkitoĸ, ĸilaliarlunelo Gûdib Atâtab
ajugaĸangitub tallerpiane iksivajoĸ. Tagvangat tikitsomârivoĸ inôjullo
toĸungajullo erĸartoriartorlugit.

Okperpunga Anernermut ajunginermut, okpertunik ivsornaitisimajuniglo
illagêktoĸartomik, ajortunit issumagijaujungnainermik, timillo
makkitsomârningannik, inôtsemiglo issoĸarniangitomik.

        (Illagêt ingiput.)

  Mel. 106.

      Kissarviksaĸ una illâle
      najuenaromavara,
      naglingninga inôtillunga
      oĸautigivlugo tagva;
      takpânelo sorairnanga
      nakorẽnaromârpara.

LIT.  Nâlegapta Jêsusib Kristusib ĸilaliarĸârane illiniartine
oĸautivait: Aileritse sillaĸsoarmut illũnânut inôĸatigêksuillo tamaita
ajoĸertorsigik baptillugillo Atâtab Ernerublo Anernerublo ajunginerub
attinganut.

ILL.  Okpertoĸ baptitaujorlo piulijaujomârpoĸ.

[LIT.  Taimaimat, Nâlegaĸ, perĸoluarpavut pairĸsinernut
baptitaurĸamertoĸ N. N. perorĸovlugo idluarijarnut.

  Mel. 11.

ILL.  Nunamẽtilugole (gigle, gille)
      pairitsainalaungmiuk (gik, git);
      tessioruk (kik, kit) aggangnut
      pêrĸonago (gik, git) ilingnit.]

LIT.  Kaujimangilasê, illũnata Jêsuse Kristusemut baptisimajogut
toĸunganut baptitaugapta? Taimaimat illijartortauĸatigimavavut
baptijutekut toĸomut; sôrlo Kristuse toĸungajunit tupaktitaungmat Atâtab
ânanaunersoanganut, taimaktauĸ uvagut inôsertâme arvertartuksauvogut.

[Umiaĸsoavullotauĸ illingajuksaungmatta nertornautingnut, Nâlegaĸ,
oĸautsillo tussarnertut siamartitauninganut sillaĸsoarme illũnâne,
taimaimat nelliutome tamattomane ĸenuvigivaptigit: tâpkoa inungillo
saputilaukkit ingergarningine tamât, nangianartunut perĸonagit
ĸanoenatiglo tikerĸovlugit aivigijamingnut.]

  Mel. 249.

      Kaumartigivaptigit;
      ĸitorngarijatit
      ĸematsengilattit.
      Kaumanerne, okpernerme
      arvertarpogullo sângne
      ĸuviasukluta,
      nâpkiningnît
      nutângotsainarmat.

LIT.  Nâlegapta Jêsusib Kristusib unuarme taipsomane, pititaugame,
ĸaĸĸôjaĸ tiguvâ, ĸujalivlunelo avgorpâ, illiniartiminullo tunivâ
oĸarlunelo: Tigulugo nerrisiuk, tagva timiga tunijauniartoĸ pivluse;
taimailioritse erĸaumajauniksamnut.

ILL.  Tamadja ĸaĸĸôjaĸ ĸilangmit tikitoĸ, tamattomangat nerrijoĸ
toĸorĸonago.

LIT.  Taimaktauĸ ermgusiarsuk tigugivâ, nerrijarêramik, ĸujalivlunelo
tâpkonunga tâmna tunivâ oĸarlunelo: Illũnase tagvangat imeritse! tagva
auga, testamentitâb aunga, kovijauniartoĸ ilipse pivluse unuktullo
pivlugit ajornerit issumagijaujungnairutiksanginut. Taimailioritse
imilerangapsiuk erĸaupnajauniksamnut.

ILL.  Jêsusib Kristusib Gûdib erningata aungata ubvarpâtigut ajortunit
tamainit.

LIT.  Uvinimnik nerrijoĸ aumniglo imertoĸ uvamnêtsainarpoĸ uvangalo
tâpsomanêdlunga. Uvinimnik nerrijoĸ aumniglo imertoĸ nungusuitomik
inôguteĸarpoĸ uvangalo ômartitsomârpara uvlut naggatiksanganne.

        (Illagêt nikkoviput.)

Saugârsuk toĸotaujoĸ nellopĸotijuksaungitovaksôjoĸ pigivlugit
pitsartunerlo akluinerlo sillatunerlo sôngonerlo nâlengnarnerlo
nertornarnerlo nakorijaunerlo. Iksivautaĸsoarme iksivajoĸ ĸujanarsile
nâlengnarsivlunelo nertornarsivlunelo ajugauviojotôvlune
issoĸangitoĸsoarmut.

  Mel. 119.

ILL.  Amen illa! -- Amen illa!
      Taimak manigorpogut,
      harfit nipliarĸârtinagit
      imgerusertâmiglo
      imgerĸataurĸârtinata:
      Saugârsuk, toĸotaulauravit,
      tamaunga -- pivogut.

LIT.  Nâlekab pitsartutilitit saputilitillo!

Nâlekab kênarminut ĸaumaksarlitit saimartilitillo!

Nâlekab kênarminut ĸollangiarlitit ullapirsautiminiglo tunitjivigilitit!

KOR.  Jêsub attingane

ILL.  Amen!




  ============
       3.
  ============

LITANAIIT SONTAGESIUTIT PINGAJUNGIT

atoraksat oĸâlavingme.


  Mel. 195.

ILL. Gûd uvaptingnẽpoĸ;
     ĸenuvigilavut,
     opigukta sajungnermut!
     Akkonaptingnêngmat,
     nekoĸsitiluta,
     nellopĸotimut pâmakta!
     Tâpsoma -- tamapta
     ĸenilaungmatigut,
     nakoridlarlavut!

        (Illagêt nikkoviput.)

LIT.  Nâlegaĸ, Nâlegaĸ Gûde, nâpkigosuktotit saimavlutillo,
kamangitsertortotit nagligosuktoĸsôvlutillo nellâgôrtoĸsôlarpillo,
naglingnermik soĸosertailitsijotit tausendeoĸattartunut,
idluinerniglo tappatonerniglo ajornerniglo issumagijungnairniktotit,
pidlartailitsingitotille ĸaĸialerneĸangitunik -- siutîkik manikiktôĸ
tussarlutalo, ĸenuniptingnik ĸaitsigapta sângnut, idluarnivut
pivlugoungitoĸ nâpkigosungnille angijoĸsoaĸ malliklugo.

ILL.  Amen.

  Mel.--132a.

      Nâlegaĸ, Gûb saugârsunga,
      ĸenunivut tussalaukkit!
      Nâpkoaritiguttôĸ!

LIT.  Nâlegaĸ Gûde, atâtavut ĸilangme,

ILL.  attît nertortaule; nâlegaunît ĸailaule; pijomajat piniartaule
nuname sôrlo ĸilangme; uvlome piksaptingnik tunitjivigitigut;
idluinivut issumagijungnaikkit, sôrlo uvagut idluitullivigijivut
issumagijungnairvigigaptigik; ôktortaulungnermut pitinata; piulitigulle
ajortomit; Nâlegauneĸ pitsartunerlo ânanaunerlo pigigangne issoĸangi
omut.  Amen.

LIT.  Nâlegaĸ Gûd, Erneĸ, sillaĸsoarmiut piulijingat,

ILL.  illagẽnartigut!

LIT.  Nâlegaĸ Gûd, Anerneĸ ajungineĸ,

ILL.  issoĸangitomut najortigut!

  Mel.--249.

      Hailig pingasôlijotit,
      nakorẽnadlarpaptigit.
      Amen Halleluja!
      Halleluja!
      Amen Halleluja!

        (Illagêt ingiput.)

LIT.  Kristuse, Gûdib saugârsunga,

ILL.  tussartigut!

LIT.  Kamanginermit akkiliutiksarsênernik toĸungniglo,
      ajoĸertûtsinit tamarnartunit tamainit,
      ajortunit tamainit,
      toĸub aipanganit

ILL.  saputitigut, nagliktotit Nâlegaĸ Gûdelo!


LIT.  Erniangonivit inuktut,

nâlengnivit toĸo tikidlugo,

ânianivit, ikkivit toĸovillo kassilinartub,

makkinivit ĸilaliarnivillo,

iksivalernivit Gûdib tallerpiata tungâne,

oĸautsivit sakramenteĸotivillo,

tikitsomârnivit uvaptingnut ânanaunerme

ILL.  manigorlitigut, nagliktotit Nâlegaĸ Gûdelo!

Ajortokullôjogut tuksiarvigivaptigit: tussalaungmitigut, nagliktotit
Nâlegaĸ Gûdelo!

LIT.  Illagêktitatit ivsornaitut okpertut attaniotivigivlugillo
tessiukkit!

Oĸautsit kikiaktortaunernik oĸâlajut illũnaine atternut taijaumajune
atortautsainartilaukkit; senajuksanik nellâgôrtunik tilliklilaurit
kattersoivingnut!

Ajoĸertuijersuit ajoĸertuijullo kivgartortillo illũnaita
oĸautsinik âĸênartunik inôtsemiglo ivsornaitomik tunitjivigikit
najorteĸainartillugillo; oĸausingit illaĸartikit anernerniglo
pitsartunerniglo!

Oĸautsit ullapirsauteĸȧrtomik oĸâlajut uvlut naggatiksangannut
uvaptingnêtsainartilaukkit; Gûdib ĸitorngangit tamaita
anernermut attautsemut illagêktilaukkit, nagliktigêtsiarlutik
issumaĸaĸatigêtsiarĸovlugit!

Inuĸotitit kattimaviksanik upkoaniglo angmajunik oĸautsinut
tussarnertunut tunitjivigikit; sinaungasarnerit tamaita agviakkit
uiveriklertullo tamaita ungasiktikit illagêktoĸotingnit!

Kaumakkit manigorlugillo kivgatit tamaita okpertunelo nellojunelo;
apĸutiksangit âĸiksulaukkit sullivingillo nerrotutilaukkit, nellojut
unurningit nãmaksisarailerĸovlugit!

Illagêngoĸativut nellojunit pijut saputilaukkit; inôĸatigêt Israêlitit
piulilaukkit takpẽninginit; ĸanoĸtôĸ Ismaêlib kinguvângittauĸ inôlaurlit
sângne!

ILL.  Tussalaungmitigut, nagliktotit Nâlegaĸ Gûdelo!


LIT.  Inôĸatigêt attaningit tamaita saimanernut saputikit, issumanik
ullapirsautelinguik illanârêngnermiglo tunitjivigivlugit; tuksiarnivullo
illũnaita pivlugit tussalaukkit!

Nunapta attanertanga George illangillo ikajortingillo tessiulaukkit
aulatillugillo saputivlugillo, ullapitaunangitomik terlingnartomiglo
inôseĸarungnarĸovluta Gûdemik nâlengnerme illusitsiaringnermelo!

Inungnut illusiorĸojaujunik tamainik nâlektitigut pivlutit!

Pikkablarnerit tamaita unatarnerlo aungmiglo kovisineĸ tamât
agvialaukkit; saputitigut ikomab imablo kapianarninginit,
sillarnerluvaksoarmillo, nusilingnartomit nelliutomillo
kângnartolingmit; nunangne ullapirsauteĸartitigut pinasuartullo tamaita
sullitikit!

Piniarniptingne tamaine nellâgôrtitigut omaringneĸ piniaraksaptingne
pinasuarniptingnelo pitsartutilauruk!

Kanoĸtôĸ ĸunujuitsainarta, naglingneĸ attorlugo tamainut avagosungnerlo
aitortuinerlo puigortailivlugik!

ILL.  Tussalaungmitigut, nagliktotit Nâlegaĸ Gûdelo!


LIT.  Igluvut ittervigilaukkit inigivlugillo; nulliarêt saimalaukkit
ivsornaitillugillo; sorusivut inertertaunerme nâlektitaunermelo
illingnik inugoijaulit; nullẽtullo uigasuillo pidlaraksausuertomik
arvertartikit oĸautsitit malliklugit!

Illũnata aglivalliatitigut saimarsautingne illitarĸsinermelo illingnik;
anernît ajungineĸ kovilauruk kivgarnut tamainut!

ILL.  Tussalaungmitigut, nagliktotit Nâlegaĸ Gûdelo!


LIT.  Inungnik naglingniktotit, illũnaita siorniortut nangianartomẽtullo
ikajukkit!

Imarbiksiortut umiaĸsoakut tatamnartullinernik tukkisitilaukkit; illavut
ingergajut nunakut imakullo ikajukkit saputivlugillo; [erĸaumalaungmikit
umiaĸsoavut inungillo!]

Kiksartut ôktortaujullo tamaita manigukkit; nullêrnerit uigarnerillo
ĸuviasungnerilitit nerriungnerilitillo piloringnartomik;
inutoĸaujut illilertukkit; atâtaulerit illiarsungnut ajoĸsartullo
pattangaitilaukkit!

Kanimajuttauĸ pairikit ikpigitillugillo naglingnernik; inuillo
toĸolerĸogungne, erĸailaurit, ajornivut kissêtaungitoĸ, sillaĸsoarmiulle
illũnatik ajorningit toĸojutigilaurangne!

Illa igvit Gûdeojotit tamainut, nertortaujotit issoĸangitomut, inungnut
illũnainut piuliklerteolilaurit, pingortitatit tamaita nâpkigikit,
tamaita illikut ullapĸosilaurangne nangminernut nunamêtullo
ĸilangmẽtullo!

ILL.  Tussalaungmitigut, nagliktotit Nâlegaĸ Gûdelo!

LIT.  Ajoĸertortigut issumaksarsiornermik toĸojuksauniptingnik
âĸiksortigullo, angerarviksarserĸovluta piloringnartomik; illagêktunut
pijarêrsimajunut illũnainut illagêngnermêtsainartitigut issoĸangitomut;
sukutsianelo piniarniptingnit merngoerserĸatigêktitigut ikkingne!

ILL.  Tussalaungmitigut, nagliktotit Nâlegaĸ Gûdelo!

        (Tamâne illusingatut tuksiarutsit oĸâlauserlo tuksiarutsillo
        sorairsiutit attulerput; kingorngatigut, illagêt
        nikkovitillugit, tuksiartoĸarannerpoĸ imak:)


LIT.  Gûdib saugârsunga, sillaĸsoarmiut ajorninginik nangmartotit,

ILL.  nâpkigitigut!

LIT.  Gûdib saugârsunga, sillaĸsoarmiut ajorninginik nangmartotit,

ILL.  illagitigut!

LIT.  Gûdib saugârsunga, sillaĸsoarmiut ajorninginik nangmartotit,

ILL.  ullapirsautingnik uvaptingnẽtitsilaurit!


LIT.  Saugârsuk toĸotaujoĸ pissiarijivullo inôĸatigênit nunamẽtunit
tamainit, Nâlegaĸ tarniptingnik piniarutjilauĸtoĸ, illannâĸ
nagligilauĸtivut ubvartivullo ajorniptingnit aungminut, toĸolauĸtoĸ
pivluta attausiardlune uvagut toĸorĸovluta ajortunit, makkilauĸtoĸ
pivluta uvaguttauĸ makkerĸovluta, ĸilalialauĸtoĸ pivluta iniksamik
pijarêrsijomavlune uvaptingnut, nâlektaujorlo Engelinut sôngojunullo
pitsartudlartunullo -- tâmna nertortautsainarle soraingitomik
illagêktune utaĸĸijingine najorninganêtunelo,

ILL.  issoĸangitomit issoĸangitomut.  Amen.


LIT.  Kitorngârsuit, tâpsomanêtsainaritse, saĸĸijâlerpat
ĸuviasûteĸarĸovluta kangusugatalo tâpsoma sângane tikiviane.

  Mel.--36.

ILL.  Tâmnale tettigitsainadlarpavut,
      asseĸangimat.

LIT.  Nâlekab pitsartutilitit saputilitillo!

Nâlekab kênarminut ĸaumaksarlitit saimartilitillo!

Nâlekab kênarminut ĸollangiarlitit ullapirsautiminiglo tunitjivigilitit!

ILL.  Jêsub attingane  Amen.




  ============
       4.
  ============

LITANAIIT JÊSUSIB INÔSINGANIK ÂNIANGINIGLO TOQUNGANIGLO


  Mel. 164.

ILL.  Jêsuse, Gûb saugârsunga
      opigidlarlavuttôĸ
      nakorilugo, ômunga
      piulijaumagapta!
      Nâpkigingmattigut,
      nertutsainarlavut!
      Nunamiut, ĸilangmiut
      anerniggit nertorlitsuk!

        (Illagêt nikkoviput.)

LIT.  Nertortaule Jêsuse Kristuse! Tâmna Gûdetut -- ikalloarame,
nertornautigilaungilâ Gûde adsigivlugo, ingminigle nikkanarsâlauĸpoĸ
kivgatun -- ilerdlune; inutuinaĸ adsigililauĸpâ inutuinaujotullo
illinganinga naipitaulauĸpoĸ. Ingminik miklilerdlune nâlainalauĸtoĸ
toĸomut, toĸomut senningajolingme aglât. Tamanna pivlugo Gûdib
nâlegaviksoangortilauĸpâ atteĸartilâllo atternit tamainit
anginerpângojomik, Jêsusib attingane sêrĸut illũnatik
sêrĸortortuksaungmatta nâlengnermut ĸilangmẽtullo nunamẽtullo nunab
attânẽtullo, oĸallo illũnatik nellonaijaijuksaungmatta Jêsuse
Kristusemik Nâlegaujomik, Gûdib Atâtab nertornautinganut.

  Mel. 9.

ILL.  Piviojuksaudlarpoĸ,
      illũnainut illa
      ĸilangme nunamelo
      nertortaurĸovlugo.

LIT.  Nâlegaĸ Gûde, Atâta, ĸilangmẽtotit, imâk sillaĸsoarmiut
nagligivattit, ernituat tunivlugo, illũnatik okpertut tâpsomunga
assiorĸonagit nungusuitomigle inôguteĸarĸovlugit.

Nâlegaĸ Gûde, Erneĸ, sillaĸsoarmiut piulijingat, sôrlo sorutsit
uvineĸarlutiglo auĸarmatta, ukkutitunaĸ igvit tamakkoninga
illangiusimavotit.

Nâlegaĸ Gûde, Anerneĸ ajungineĸ, igvit aĸĸarvigilauĸpat
ĸânganẽvigivlugolo. Gûdioneĸ illũnane tâpsomanẽmarikpoĸ timeĸarlune.

  Mel.--249.

ILL.  Hailig pingasôlijotit,
      nakorẽnadlarpaptigit
      saugârsuk pivlugo.
      Halleluja!
      Amen Halleluja!

        (Illagêt ingiput.)

LIT.  Kristuse, uvinikut inungnit tikisimajoĸ, tâmna tamainut
Gûdeovoĸ, nertortaujoĸ issoĸangitomut. Igsagaksamik ĸemailauĸpoĸ
uvaptingnut, tâpsoma tuminginik mallerĸovluta. Katangutine
illũnâne adsigijariaĸalauĸpait, nâpkigosulerdlune nellâgôrtomiglo
ajoĸertuinerôlerdlune Gûdib sângane, illũnânelo ôktortaumavoĸ
uvaptitut ajorneĸaranele. Siorniulaurlune nangmineĸ ôktortaumagame,
ikajorungnarpait ôktortaulertut.

  Mel.--132a.

ILL.  Nâlegaĸ Gûb saugârsunga,
      ĸenunivut tussalaukit!
      Nâpkoaritiguttôĸ!


LIT.  Okpinginermit illingnut ajorniojomit, ivsornartitsinermit
uviningmik tarnemiglo.

idluarasuginermit nangminiptingnik, õmatib nippunganinganit
pannersininganillo.

ikkingnik toĸungniglo kamanginermit

ILL.  saputitigut, nagliktotit Nâlegaĸ Gûdelo!

  Mel. 23.

      Illũnâne ajortogut;
      õmateĸartilauĸtigut
      aungnut ônarsimajomik
      toĸungnullo aumajomik!

LIT.  Immanuele, sillaĸsoarmiut piulijingat,

ILL.  illagẽnartigut!

LIT.  Inûlernivit erniangonivillo ivsornaitub

ILL.  inônivut ivlernartilikko uvaptingnut!

LIT.  Aklulernivit kivgatullo illinganivit

ILL.  nikanasârtilitigut tamâne nuname!

LIT.  Pattanganivit sangẽnivillo

ILL.  sangênivut idluarijautilikko uvaptingnut!

LIT.  Sorusionivit ĸuvianartub

ILL.  ĸuviasuktilitigut sorutsititut!

LIT.  Aglangnik tukkisitsiarnivit

ILL.  soĸosijuitilitigut mikseĸârnerub oĸausertangine!

LIT.  Issumalingasuinivit

ILL.  issumalingasuitiligit õmativut issumavullo!

LIT.  Nâletsiarnivit mallingnivillo

ILL.  õmateĸartilitigut nâlektunik!

  Mel.--230.

      Sorusiarsutut -- nâletsiartotut
      itilaunga! -- Jêsusiga,
      ikajunga,
      iliktut nâlainarlanga!

LIT.  Arvertarnivit ivsornaitub nuname

ILL.  arvertartilitigut pidlaraksausuertomik!

LIT.  Sullinivit ataruilinivillo

ILL.  sullijaksavut tamaita oĸiglitiligit uvaptingnut!

LIT.  Nellâgôrnivit sulliaĸarnerne

ILL.  nellâgôrtilitigut sulliaĸarniptingne!

LIT.  Ingergaĸattariaĸarnivit nuname

ILL.  tujormitailitilitigut nanẽtarangaptalõnêt!

LIT.  Pigârnivit tuksiarngnivillo

ILL.  pigârtilitigut tuksiartilutalo!

LIT.  Piojorijuinivit kamangitsertornivillo ĸenuenivillo

ILL.  pitilitigut nangmautarnik uvaptingnut!

LIT.  Nagligosungnivit nâpkigosungnivillo

ILL.  nâpkigosuktilitigut!

LIT.  Illungertornivit atâtavit iglunga pivlugo

ILL.  illungertortilitigut nâlegauvît pivlugo!

  Mel. 70

      Jêsuse, tagga!
      pikit õmativut! Ajudlarapta,
      sullivigitigut adsiuvalliatilluta
      illũnaptigut ilingnut illa!

LIT.  Kristuse, Gûdib saugârsunga, sillaĸsoarmiut ajorninginik
nangmartotit,

ILL.  ullapirsautingnik tunitjivigitigut!

LIT.  Pijaralutit tuninivit toĸomut

ILL.  ĸaujitsiartilitigut nellonartomik naglingnernik!

LIT.  Baptitaunivit ivsornaitub toĸomut ânianartomut

ILL.  inuit illũnamatsiatik õmatingit ikkitiligit!

LIT.  Kugviornivit nipliadlarnivillo siorniornermut

ILL.  manigorlitigut, kapiasugaigupta aulaumajâraiguptalo!

  Mel. 36.

      Aut, kuttit tamaita timingnit kôktut,
      ĸugvit tamaita ijingnit ĸorlortut
      nipliavlutik tuksiupâtigut
      ĸilangme Gûmut.

LIT.  Niaĸovit kakkilautinik niaĸôsertaumajub

ILL.  ĸaujitilitigut nâlegauvivit illinganinganik!

LIT.  Tallîkpit issaktitaujûk ĸejungmut

ILL.  pigitsainarlitigut!

LIT.  Aggavit putoggit

ILL.  unertutilitigut attipta aglaksimavianik!

LIT.  Puttorsimajut ittigavit

ILL.  tamartailitilitigut arvertarniptingne!

LIT.  Aungerutilertub ĸanerpit

ILL.  oĸautilitigut manigorniksaptingnik ullapirsautiksaptingniglo!

LIT.  Ijîkpit illutorsilertûk

ILL.  malliktilitigut atâtavit agganginut!

  Mel. 519.

      Hailig Nâlegaĸ Gûd!
      Pitsartudlartoĸ Gûd!
      Saimarsaijoĸ piulijivut!
      Nâksaungitoĸ Gûd!
      Sapkutsitailititigut,
      toĸovit ĸaitanginik!
      Nâpkigitigut!

LIT.  Timivit ânilakteradlartub toĸolertublo tautua

ILL.  ijipta sânginẽtsainarlaurle!

LIT.  Anernangernivivit kibliktaunarninga

ILL.  takuksautsainarle uvaptingne!

LIT.  Timivit âniatitaujub aukpillo

ILL.  nekoĸsitilitigut inôtsemut nâksaungitomut!

LIT.  Perĸojat toĸungnut soĸosijuitilauĸtat

ILL.  inuĸotivit malligaksarilitsuk!

LIT.  Oĸautsit kikiaktortaunernik oĸâlajut

ILL.  oĸautigilavut, okperniptingnik appertsortaugupta!

  Mel. 179.

      Ikkingnêtsomavogut
      âniallo inungnut
      oĸautigijomavavut.

        (Illagêt nikkoviput.)

LIT.  Saugârsuk toĸotaujoĸ nellopĸotijuksaungitoviksôvoĸ pigivlugit
pitsartunerlo akluinerlo sillatunerlo sôngonerlo nâlengnarnerlo
nertornarnerlo nakorijaunerlo

ILL.  issoĸangitomit issoĸangitomut.  Amen.

  Mel. 185.

      Taimaimat, õmat nelleĸangitotit,
      tautuit toĸotillutit
      nipaĸtuksaungilaĸ ijiptingnut,
      taututsainarĸârtinak.
      Jêsuse, toĸotigigaptigut,
      merngortorniangilat torĸluvut
      nakorijomavlutit,
      paunga perĸârtinata.




  ============
       5.
  ============

LITANAIIT JÊSUSIB MAKKIVIANE.


LIT.  Nâlegaĸ makkisimavoĸ!

ILL.  Illa makkisimavoĸ!

  Mel. 185.

      Salutitaulerit, Jêsusiga!
      Illuvernit ĸaigavit,
      toĸo sâlagigangne pivlunga,
      saluterĸâlaulagit!
      Timingne ikkilersimagavit,
      ânanaujotit, erĸilaulagit;
      ĸugvinut ungagigapkit,
      najutsainalaulagit!

LIT.  Okperpunga Gûdetôjomut, Atâtamut, Ernermullo Anernermullo
ajunginermut. Tâpsomangat tâpsomûnalo tâpsomungalo illũnamatsiatiĸ iput.
Tâmna nertortaudlarle issoĸangitomut!

ILL.  Amen.


LIT.  Okperpunga Gûdemut, Nâlegapta Jêsusib Kristusib atâtanganut.
Tâpsomûna annerilauĸpâtigut sillaĸsoaĸ tunganilijaurĸârtinago.
Piulilauĸpâtigut tâĸtub pitsartuninganit nuktertilutalo ernerme
erdligijame nâlegauvinganut. Saimausilauĸpâtigut anernelingnut
saimanartunut sunatuinarnut, ĸilaub pinginik illangiutitiluta
Kristuseme. Pijungnartilauĸpâtigut, ivsornaitut kingormgujiĸatigivlugit
ĸaumajome, issumasimagame ĸitorngautitsomavluta ingminut Jêsuse
Kristusekut, taimak ĸuviagijaminut pijomagame, saimarsautine ânanaujoĸ
nertortaurĸovlugo, tamattomunga ĸuviagijautingmattigut erdlingnartome.

ILL.  Ahammarik, tamanna mikseĸârtôvoĸ.

Atatâk, ĸilaublo nunablo Nâlegangak, nakorivaptigit, illisimajunut
sillatujunullo tamanna angigutjutigigangne, nutaĸĸatitun-itunullo
nellojungnairtijutigigangne. Illa, Atâtâk taimak sângne
idluarĸolaurangne.


LIT.  Atâtâk, attît ânanausilauruk!

ILL.  Nâlegaĸ Gûde, atâtavut ĸilangme, attît nertortaule; nâlegaunît
ĸailaule; pijomajat piniartaule nuname sôrlo ĸilangme; uvlome
piksaptingnik tunitjivigitigut; idluinivut issumagijungnaikkit, sôrlo
uvagut idluitullivigijivut issumagijungnairvigigaptigik;
ôktortaulungnermut pitinata; piulitigulle ajortomit! Nâlegauneĸ
pitsartunerlo ânanaunerlo pigigangne issoĸangitomut.  Amen.

Atâtâk, nagligitigut, ernît nagligigaptigo illingnillo annijoĸ
okperigaptigo.


LIT.  Okpêrpunga Gûdib ernituangata attinganut. Tamaitaĸsuit
pingortitauvut tâpsomunga, uvagullo pingortipâtigut.

Okperpunga, uviniolilaungmat inôĸatigivlutalo kivgatullo ilerdlune.

Uigasûb Mariab pilauĸpâ Anernermit ajunginermit; sôrlo nutaĸĸat
uvineĸarlutigo auĸarmatta, taimailaurivoĸ, arnab erniaringmago;
illinganinga inuktut naipitaulauĸpoĸ, illũnâne ôktortaumajoĸ uvaptitut,
ajorneĸaranele.

Nâlekab Anerningatalo tillilauĸpâk, oĸâlarĸovlugo Nâlekab jâringanik
tussarominartomik.

Kaujimajaminik oĸalauĸpoĸ takolauktaminiglo kigligiutjivlune. Tâpsominga
illaliortut pitsartunermik tunitjivigivait, ĸitorngaulerĸovlugit
Gûdemut. Ahâk, tagga Gûdib saugârsunga sillaĸsoarmiut ajorninginik
nangmartoĸ; Pontiuse Pilatuse attanerusiotillugo âniatitaujoĸ, ĸejungmut
senningajolingmut kikiaktortaujoĸ, toĸovlunelo illijartortaujoĸ.
Anernermigut ajoĸertuijartortoĸ anernernik parngnanairsimavingnẽtunik.
Uvlut pingajuanne toĸungajunit makkitoĸ ĸilaliarlunelo Atâtab
tallerpiane iksivajoĸ. Takpângat tikitsomârivoĸ, sôrlo takojaulaurame
ĸongmuartillugoĸilangmut.

  Mel. 58.

KOR.  Anerneĸ illagêllo oĸarput:
      Kailaurit, Nâlegaĸ Jesuse!

ILL.  Tussartut oĸarlit:
      attê ĸailaurit!
      Nerriugivaptigit tamapta;
      ĸait, ĸailaurit!

LIT.  Aĸĸaromârpoĸ ĸilangmit nippersoarmut kajungersarnartomut, Engelit
attaningata nippinganut Gûdiblo tiptulautinganut, inôjullo toĸungajullo
erĸartoriartorlugit.

Tâmna Nâlegarivara, piulingmanga assiojuksaujunga pidlaraksaularmalo
inôjunga ajortunit tamainit toĸomillo Sâtanasiblo pitsartuninganit,
goldemut silberemullõnêt pinane, aungminulle hailigemut
akkitudlartomullo âniaminullo passijaksaungitomut toĸominullo;
perĸutigijomagaminga nâlegauvinganelo nâleklugo inôniarĸovlunga
kivgartorlugolo idluarnerme passijaksaunginermelo piloringnermelo
nâksaungitome, sôrlo toĸungajunit makkingmat inôvlunelo Nâlegaungmat
issoĸarniangitomut.

ILL.  Ahammarik, tamanna miĸseĸârtovoĸ.


LIT.  Okperpunga Anernermut ajunginermut, Atâtamit anijomut. Tâmna
Nâlegapta Jsêusib Kristusib tillivâ uvaptingnut, Atâtamut
ailaurĸardlune, uvaptingnêtsainarĸovlugo issoĸangitomut, tamainiglo
piniartitserĸovlugo tamaine issumaminiglo illangiutititserĸovlugo
tamainik.

Tâmna nertortaule illagêktunut Jêsuse Kristusemẽtunut:
okpertôĸatigêksoarnut tamainut ivsonaititaumajunullo angerarsimajunut
issoĸangitomit issoĸangitomut.

ILL.  Amen.


LIT.  Okperpunga, issumamniglõnêt pitsartunimnullõnêt Jêsuse Kristusemut
Nâlekamnut okperlunga tikilugolõnêt ajoĸsarama. Anerneruble ajunginerub
ĸairĸovânga oĸautsinut tussarnertunut, tunergutiminullo ĸaumaksarpânga,
okpernerme mikseĸârtome ivsornaitilungalo soĸosijuitilungalo pivânga;
sôrlo okpertut illũnaita sillaĸsoarmẽtut ĸairĸungmingmagit
kattitillugillo ĸaumaksarlugillo ivsornaitillugillo Jêsuse
Kristusemêtsainartingmagit okpernerme mikseĸârtome. Illagêt tâpkoa
akkornganne ajornikka okpertullo illũnatik ajorningit uvlut tamaita
nãmaktomik issumagijungnairpait.

ILL.  Amen.


LIT.  Okperpunga, baptijutikut hailigikut -- tagva erniangupsârnerub
ubvautâgut Anernerublo ajunginerub nutângortitsiningagut -- Jêsusib
Kristusib illagêktoĸotinginut illaliortaulaurama. Illagêt tâpkoa
Jêsusib nagligilauĸpait ingminiglo tunivlune tâpkoa pivlugit
ajorungnairtitsomavlugit; epĸêjalauĸpait ubvaumut imiojomut oĸautsemik
illalingmut.

ILL.  Amen.


LIT.  Okpertôĸatigêt tâpkoa illagêngningita akkornganêdlunga nagliktiga
Nâlegara piulijigalo Jêsuse Kristuse manigorvigivara, toĸolaungmat
pivlunga aungminiglo kovisilaungmat pivlunga ĸejungme ajornerit
issumagijaujungnairutiksangannut, aitortorlungalo timiminik aungminiglo
sakramentekut nellunaikutaksamut. Taimaimat uvamnẽpoĸ uvangalo
tâpsomanêdlunga. Nungusuitomik inôsêĸarpunga tâpsomalo ômartitsomârpânga
uvlut naggatiksanganne.

ILL.  Amen.

  Mel. 79.

KOR.  Gûb avatigijangit,
      ôma udsertorlise,
      ullapirsarlise!

ILL.  Nelliutikpat, Jêsus
      pivluse toĸolauĸtoĸ
      illa takojomârpasse.

       *       *       *       *       *

        (Gûdib perorsêviane.)

  Mel. 83.

ILL.  Jêsus tettigijara
      ĸellujigalo ômarpoĸ.
      Tamanna ĸaujigapko,
      sattômajuksaungilanga?
      Toĸub illusingata
      ĸoaĸsârtigalloarmanga.

LIT.  Kajungilârpunga avilunga tamângat Kristuse najoromavlugo, tamanna
illa angijomik ajunginersaungmat. Toĸo ôngniangilara issoĸangitomut,
pagrearniarlungalo toĸungajut makkiviksangannut, timima ĸemaktama
asserortub attiniarmago asserojuitoĸ. Uvinik nerriuklune merngoerserpoĸ;
igvittauĸ, toĸojuksaujotit, Gûdib ômartitsomârpâtit, tâpsoma anerningata
inigilaungmatit.

ILL.  Amen.


LIT.  Okperpunga, ĸatangutivut illavullo, Nâlekame sinisimalerunik,
illagêktunut takpânẽtunut aisimangmatta ittersimavlutiglo Nâlekamik
ĸuvianarninganut; timingit nuname illuversimajut.

  Mel.--58.

ILL.  Omalermikpatta,
      Jêsub Kristusib
      adsiutilerpait timiminut.
      Halleluja!

LIT.  Mãna sinisimajut illagêne ovanẽtune jâreme ĸângertome makkivianit
erĸaumavavut, attingit taivlugit N. N.

ILL.  Ajortokullôjogut tuksiarvigivaptigit: tussalaungmitigut,
nagliktotit Nâlegaĸ Gûdelo!

LIT.  Uvagullo illagêktunut pijarêrsimajunut illũnainut
illagêngnermêtsainartitigut issoĸangitomut, sukutsianelo
piniarniptingnit merngoersiĸatigêktitigut ikkingne!

ILL.  Amen.

  Mel. 75.

      Kaninga, ijigik.
      timinga ikkilik
      takojomârpavulle,
      tettigẽnaraptigik,
      tamaitalo ikkingit
      ĸemergojomârlugit.

  Mel. 14.

KOR.  Salutiĸatigêkpogut,
      ĸitorngaulorapta
      Gûdiptingnut, manẽtogut.
      najugânẽtullo.

  Mel. 151 a.

ILL.  Timiga toĸolerpat,
      najulaungmingale,
      tarniga neksarlugo
      ĸuvianartovingmut!
      Anernivit timiga
      inigilaungmago,
      uvlulle naggatâne
      ômartilârparma.

LIT.  Nertornarpoĸ makkitjutauvlunelo inôgutaujoĸ. Tâpsomunga okpertoĸ,
toĸogalloarune, inôjonmârpoĸ. Tamna nertortautsainarle soraingitomik
illagêktune utanĸĸijingine najorninganẽtunelo,

ILL.  issoĸangitomit issoĸangitomut.  Amen.

      Nâlegapta Jesusib Kristusib saimaningat
      Gûdiblo naglingningat
      Anernerublo illagêngningat
      illagilitigut, illagilitigut!  Amen.




  ============
       6.
  ============

BAPTISIUTIT SORUSERMIK BAPTITAKSAQARTILLUGO.


        (Oĸâlagalâktoĸarĸârtillugo baptitaksab angajoĸâgik
        aperijauvuk:)

LIT.  Illiptik N. N. aperivaptik Jêsusib sângane: Una ĸitorngatik,
Jêsusib aungminut pissiarilauĸtanga, tâpsoma pingatut pairijomavitikkô?
saputillugolo idluitunit Gûdiblo oĸausinginik ĸaujitiniarlugo
idluarijanganullo inugoijomavitikkô?

ANG.  Ahaila.

  Mel. 23.

ILL.  Jêsuse, kattimavogut
      tuksiarluta ilingnut:
      Omativut anernernut
      aungnullo najulaungmigit!

      Imeĸ tamna takkovavut,
      aggulle missigivavut.
      Senerarnit puilajub
      ubvarligit õmativut!

        (Tuksiarutsit attortautilugit imeĸ aijauvoĸ.)

LIT.  Kristuse, Gûdib saugârsunga, sillaĸsoarmiut ajorninginik
nangmartotit,

ILL.  ullapirsautingnik tunitjivigilaungmitigut!

LIT.  Sakramenteĸotîngnut ivsornaitoĸsôjûngnut

ILL.  pitsartutilaungmitigut, nagliktotit Nâlegaĸ Gûdelo!


LIT.  Baptijut kinamit pigivitigô?

Sor.  Nâlegaptingnit Jêsuse Kristusemit oĸalauĸtomit: Aileritse
inôĸatigêksuillo tamaita ajoĸertorsigik baptillugillo Atâtab Ernerublo
Anernerublo ajunginerub attinganut; ajoĸertorsigiglo mallerĸovlugit
tamainik perĸojamnik illipsingnut.

LIT.  Baptijut sunauvâ?

Sor.  Angerĸatigêngniovoĸ issumame passijaksaungitome Gûdemelo
erniangupsârnerublo ubvautâ Anernerublo ajunginerub nutângortitsininga,
Gûdib kovilauĸtangata uvaptingnut amigangitomit Jêsuse Kristusekut
piulijiptigut.

LIT.  Suna Nâlekab angerutigivaûk baptijut pivlugo?

Sor.  Okpertoĸ baptitaujorlo piulijaujomârpoĸ.


LIT.  Sorutsittauĸ saimanartoĸ tamanna illangiutivigijunarpatsûk?

Sor.  Ahaila.

LIT.  Nerriungneĸ tamanna sunamut tungatitaumavâ?

Sor.  Kristusib oĸausinginut imaitunut: Nutaĸĸat uvamnut pilit
inerterasigiglo, tâpkoa Gûdib nâlegauvinga pigingmatsuk.

        (Baptitaksaĸ ĸaitautillugo mãna sâmut
        tuksiarutijauvoĸ imâk:)

  Mel. 14.

ILL.  Kejungme toĸotaugavit
      unatauĸ pivlugo,
      piuk mãna, ajortunit
      aungnut ubvarlugo!

LIT.  Jêsuse Kristusemut baptisimajose, ĸanoĸ baptitauvisê?

ILL.  Jêsusib toĸunganut.

LIT.  N. N. igvittauĸ mâna Jêsusib toĸunganut baptipagit Atâtab
Ernerublo Anernerublo ajunginerub attinganut.

        (Baptitaujoĸ pattingmijautillugo.)

Mãna Jesuse aiparivlugo baptijutekut illijartortauvotit toĸunganut.

ILL.  Jêsusib attingane.  Amen.

  Mel.--79.

      Mãna inôtillutit
      erĸaumatsainadlakkik
      ânianga toĸungalo.

LIT.  Inôniarit mãna, igviungitorle, Kristusele inôle illungne. Mãnale
uviningme inônernik tamattominga inôniarit okpernerme Gûdib erninganut
nagliktingnut ingminiglo tunijomut pivlutit.

  Mel.--4.

ILL.  Taimaitiliuk
      Atâtab Ernerub Anernerublo.

LIT.  Nâlekab pitsartutilitit saputilitillo!

Nâlekab kênarminut ĸaumaksarlitit saimartilitillo!

Nâlekab kênarminut ĸollangiarlitit ullapirsautiminiglo tunitjivigilitit!

ILL.  Jêsub attingane.  Amen.

  Mel. 9.

      Amen Hallelujale!
      Jêsusib attinga
      nakorijaule mâne
      panelo ĸilangme.




  ============
       7.
  ============

BAPTISIUTIT INUMARINGMIK BAPTITAKSAQARTILUGO.


        (Oĸâlajoĸarĸârtillugo tuksiartoĸarĸârtillugolo
        ajoĸertuijoĸ baptitaksab sânganut nangeriartorpoĸ
        oĸarlunelo:)

LIT.  Najornernut nekoĸsinartomut sakramenteĸotîngnullo
ivsornaitoĸsôjûngnut

ILL.  pitsartutitigut, nagliktotit Nâlegak Gûdelo!

LIT.  Okperĸêt Gûdetôjomut, Atâtamut Ernermullo Anernermullo
ajunginermut, ĸilaublo nunablo pingortitingangnût?

BAPT.  Ahaila, okperpunga.

LIT.  Kigligiutjivêt, Gûdib ivsornaitoĸsôjub sângane nangerlutit
sappidlaravit, ajortoliksôvlutille pidlaraksatuinaugavit tâpsomunga?

BAPT.  Ahaila, taimailinganimnik kigligiutjivunga.

LIT.  Okperĸêt, Gûdib, Nâlegapta Jêsusib Kristusib Atâtangata
anerilaungmattit, sillaĸsoaĸ tunganilijaurĸârtinago, piulilaungmattit
tâĸtub pitsartuninganit nuktertillutillo Ernerme erdligijame
nâlegauvinganût?

BAPT.  Ahaila, okperivara.

LIT.  Okperĸêt, Jêsuse Kristuse, Gûdib Ernituanga Nâlegaungmat ilingnut,
assiojuksaujotit pidlaraksaularpillo inôjotit, piulingmattit ajortunit
tamainit toĸomillo Sâtanasiblo pitsartuninganit, goldemut
silberemullõnêt pinane, aungminulle hailigemut akkitudlartomullo
âniaminullo passijaksaungitomut toĸominullo?

BAPT.  Ahaila, okperivara.

LIT.  Okperĸêt, Anernerub ajunginerub ĸairĸungmattit oĸautsinut
tussarnertunut, tunergutiminullo ĸaumaksarmattit, okpernerme
mikseĸârtome ivsornaitillutillo soĸosijuitillutillo pingmattit?

BAPT.  Ahaila, okperivara.

LIT.  Killanâdlarĸêt, baptijutikut ubvautaujokut ajornernit tamainit
ubvartaujomavlutit Jêsusib Kristusiblo illagêktoĸotinginut
illaliortaujomavlutit?

BAPT.  Ahaila, ĸillanârivara õmamut tamânut.


LIT.  Angidlarĸêt, kivgartorneĸ ajornermik ipperaromavlugo mânanillo,
illagêngoĸatauleravit Jêsusib illagêktoĸotinginut, inõjomavlutit
tâpsomunga toĸolauĸtomut makkilauĸtomullo pivlutit?

BAPT.  Ahaila, angerutigivara, Nâlegara Jêsuse Kristuse pitsartutitsijoĸ
sungertutigivlugo.

  Mel. 106.

ILL.  Nâlegaĸ, inôseĸartiuk (kik, kit)
      tarninga (îgik, ingit) amuaruglo (kiglo, killo)
      illingnut: tunidlalauĸpotit
      pivlugo (gik, git) illa toĸomut,
      ilingnut perĸutauvlune (tik)
      ivsornaitsainarĸovlugo (gik. git.)

        (Taimak tuksiartoĸartillugo baptitaksaĸ sêrĸortulerpoĸ,
        baptitsijub sêrĸortortoĸ tuksiarutivâ kingorngagullo
        pigannerpoĸ imâk:)

LIT.  Jêsuse Kristusemut baptisimajose, ĸanoĸ baptitauvisê?

ILL.  Jêsusib toĸunganut.

LIT.  N. N. igvittauĸ mãna Jêsusib toĸunganut baptipagit Atâtab
Ernerublo Anernerublo ajunginerub attinganut.

        (Baptitaksaĸ pattingmijautillugo.)

Kemergulerit, ĸanoĸ angijomik naglingnermik Atâta saĸĸijârtitsingmat
illingnut, Gûdib ĸitornganganik taijaurĸogamitit. Ivsornaitut tagva
kinguvângoĸatigivâtit Gûdiblo iglungane iglomiôĸatauvotit. Taimaimat
inôniairit, igviungitorle, Kristusele inôle illungne. Mãnale uviningme
inônernik tamattominga inôniarit okpernerme Gûdib Erninganut
nagliktingnut ingminiglo tunijomut pivlutit.

  Mel.--4.

ILL.  Taimaitiliuk
      Atâtab Ernerub Anernerublo!

        (Taimak tuksiartoĸartilugo baptitaujoĸ nikkovilerivoĸ.)

LIT.  Kristusekut tamapta apĸutiksaĸarpogut Atâtamut anernerme
attautseme. Taimaimat tuksiaĸatigêlauĸta imâk:

ILL.  Nâlegaĸ Gûde, Atâtavut ĸilangme, attît nertortaule; nâlegaunît
ĸailaule; pijomajat piniartaule nuname sôrlo ĸilangme; uvlome
piksaptingnik tunitjivigitigut; idluinivut issumagijungnaikkit, sôrlo
uvagut idluitullivigijivut issumagijungnairvigigaptigik;
ôktortaulungnermut pitinata; piulitigulle ajortomit. Nâlegauneĸ
pitsartunerlo ânanaunerlo pigigangne issoĸangitomut.  Amen.


LIT.  Nâlekab pitsartutilitit saputilitillo! Nâlekab kênarminut
ĸaumaksarlitit saimartilitillo! Nâlekab kênarminut ĸollangiarlitit
ullapirsautiminiglo tunitjivigilitit!

ILL.  Jêsub attingane.  Amen.




  ============
       8.
  ============

SIVORLIARUTSIUTIT KOMMUNIONEMUT.


  Mel. 14.

ILL.  1. Gûd, Gudivut saimartigut
      Jêsub testamentânut,
      aunganut toĸunganullo,
      kommunionemut!

LIT.  2. Jêsusib takunârlise
      saimarsainerminut;

ILL.  ikkiminut âĸikluta
      ĸanimaniptingnit!

  Mel. 149.

      3. Illupkut ĸeavakpunga
      sanikterivlunga,
      issumagama, Jêsuse
      kiksarpoĸ pivlunga.
      Omunga pairijauvlunga
      sulle inôlunginama
      ôma ĸuviagijanganut,
      kangusudlarpunga.

      4. Jêsus, Nâlegatôjotit
      illagêktitarnut,
      nekoĸsititsainarpattit
      akkeĸangitomik
      ingminik nellopĸotijut,
      tagva ajoĸsadlarama
      illumnelo kiksarama,
      nâpkigilaungminga!

        (Oĸâlajoĸ.)

  Mel. 14.

      5. Salutiĸatigêkpogut,
      ĸitorngaulerapta
      Gûdiptingnut, mânẽtogut
      najuganẽtullo.

      6. Mânẽtilluta tautua
      pivluta toĸojoĸ,
      takpaunga perĸârtinata,
      allarungnairpavut.

  Mel. 205.

      7. Takpâne, -- Gûb sângane
      nangertut piulijaumajut
      ĸaĸortau -- simavlutik
      saugârsungmik nertordlerput.
      Amen, Amen imgerput
      nippitsiariktunut:
      Toĸotigigaptigut,
      Jêsuse, mânẽpogut.




  ============
       9.
  ============

ILLALIORTAUSIUTIT ILLAGÊNUT.


  Mel. 22 d.

KOR.  1. Okpertut Nâlegangata
         Jêsub Kristub attingane
         illagêt: ĸatangutigêt
         illaliorpâse (tik, tit) mãna,

      2. piniaĸatigivluta
         katsungaidlalerĸovluse, (tik, tit)
         Jêsus malligomavlugo
         sumullõnêt allarnago!

      3. Jêsub illitarijipse (tik, vit)
         arvertatsainartilise (tik, tit)
         mãnanit illagêktune
         Gûb idluarijanganut!




  ============
       10.
  ============

KATTITITSIUTIT AIPAINGIT.


        (Oĸãlajoĸarĸãrtillugo illagêt nikkovilerput
        ajoĸertuijorlo nangeriartorpoĸ kattititaksâk
        sângangnut oĸarlunelo:)

LIT.  Najornernut nekoĸsinartomut

ILL.  pitsartutitigut, nagliktotit Nâlegaĸ Gûdelo!

LIT.  Nagliktâkka, Gûdib kênangata sângane kaiblarpaptik,
nellâgut kigligiutjerĸovlutik mãna, illiptingne sunamik
kattititautailiutaurĸojaujomik aiparêngnermut ĸaujimangâptik.

        (Ajoĸertuijoĸ oĸarĸârtoĸ itjuarlugo uiksaĸ oĸarpoĸ tagva:)

UIKSAQ.  Nellâgut kigligiutjivunga, kattititautailiutaurĸojaujomik
uvamnullo ômungalo senimnẽtomut N. N. ĸaujinginama.

        (Taimaktauĸ nulliaksaĸ ajoĸertuijoĸ itjuarlugo oĸarpoĸ:)

NULLIAKSAQ.  Nellâgut kigligiutjivunga, kattititautailiutaurĸojaujomik
uvamnullo ômungalo senimnẽtonmt N. N. ĸaujinginama.

LIT.  Tagva, nagliktara N. N. aperivagit: Arnaĸ una tigujomaviuk
aiparijomavlugo, sôrlo Gûdib oĸausingita perĸungmattit? nagligivlugo
pattangaitillugolo opigivlugolo pairivlugolo ĸanimatillugo
ĸanoengitsiartillugolo? ungagijatuarivlugolo toĸomut avititaurĸâratîk?

UIKSAK.  Ahaila.

LIT.  Tagva igvittauĸ, nagliktara N. N. aperivagit: Angut una
tigujomaviûk aiparijomavlugo, sôrlo Gûdib oĸausingita perĸungmattit?
nâleklugo kivgartorlugolo nagligivlugolo opigivlugolo manigorlugolo
ĸanimatillugo ĸanoengitsiartillugolo? ungagijatuarivlugolo, toĸomut
avititaurĸâratîk?

NULLIAKSAQ.  Ahaila.

        (Ketterdlemik pitillugo arnab mikileranganut saumianut
        agganelo tagvanẽtillusit angut oĸarpoĸ ajoĸertuijoĸ
        itjuarmivlugo:)

UIKSAQ. Ketterdlermik una tunivara illingnut, nellunaikutaksautillugo
aiparêngnîptingnut ukkoalo najûtijut kigligiutjijeorĸovakka, uvanga
N. N. igvit N. N. tigugapkit aiparijomavlutit.

        (Arnarle ajoĸertuijoĸ itjuarlugo oĸarpoĸ:)

NULLIAKSAQ. Ketterdlermik una tiguvara, nellunaikutaksautillugo
aiparêngnîptingnut ukkoalo najûtijut kigligiutjijeorĸovakka, uvanga
N. N. igvit N. N. tigugapkit aiparijomavlutit.

        (Aiparêlertuk tallerpingit tigutitillugit
        ajoĸertuijoĸ oĸarpoĸ:)

LIT.  Katangutivut N. N. ĸatangutivullo N. N. angiĸatigêngmanik
aiparêngnermut tamannalo sagvartingmakko Gûdib sângane illagêllo
takkoanne tigûtinermut tunitjinermullo tigusinermullo ĸetterdlermingmik,
tagva aiparêktôrĸovakka mãna Atâtab Ernerublo Arnernerublo ajunginerub
attingane. Gûdib kattititâgigle inûb avititaksaringilak.  Amen.

        (Kattititautainartûk sêrĸortulerpuk.)

LIT.  Nâlegaĸ, Nâlegaĸ Gûde, nangmineĸ nulliarêngnermik illijilauĸtotit
saimaivlutillo, tuksiarvigivaptigit ukkoa kattititautainartûk pivlugik:
Nulliarêngningak ivsornaitilauruk saimanartillugolo! Ajoĸertulaukik,
nagliktigêlerĸovlugik naglingnermut Kristusib naglingnerijanganut
uvaptingnik. Omatîgik iglungaglo inigijartulaukit, uvlut tamaita
ajoĸsatailitikik piksanginik aggangitalo piniarningit sullitilaukit.
Serngnigijauviksautsainalaurittôĸ attuinaujoĸ tâpkungnunga. Ikajulaukik,
siorniornartokullo kiksarnartokullo arvertartuksaugalloarlutik
sungertûteĸarungnailerĸonagik naglingnernik. Kairĸojaumanîgik
anerijaumanîgiglo aulajuitikit tâpkungnunga saimanernut.
Nulliarêngnermingne kivgartortilaukik ilingnut
tessiortigêtsiartillugiglo apĸome inôtsemut nâksaungitomut. Taimak
illagêt akkornganne arvertartilaukik pivalliatillugiglo, issumatillo
tamaita idluarĸutiksanginut nellautsitikit piloringnartomik,
ĸairĸojijutitit aiparêrĸojijutitillo tâpkungninga nãmakserĸârtinagit.
Amen.

        (Kattititaujûk pattingmijautillugik)

LIT.  Nâlekab pitsartutilitit saputilitillo!

Nâlekab kênarminut ĸaumaksarlitit saimartilitillo!

Nâlekab kênarminut ĸollangiarlitit ullapirsautiminiglo tunitjivigilitit!

ILL.  Jêsub attingane.  Amen.




  ============
       11.
  ============

KIVGANUT ILLIJISIUTIT.


        (Oĸâlajoĸarĸârtillugo ajoĸertuijoĸ nangeriartorpoĸ
        illijaujuksat sângannut oĸarlunelo:)

LIT.  Tagva mãna aperivapse, Nagliktakka: angilaurapse,
kivgartoĸataujomavluse illagêt akkornganne, tussugalloarĸisê, nangmineĸ
ubvartaurĸâromavluse ajornipsingnit nãmanginipsingnillo tamainit ĸaut
tamât Jêsusib aunganut, taimaglo naglingnermut Jêsusemik
kivgartoromavluse illagêt akkornganne merngortorlugase, ĸatangutigijapse
idluarĸutiksangannik pinasuarluse oĸausipsingnullo piniarnipsingnullo?
Nâlekamut perĸojaunipsingnik piniaromavisê, nangminipsingnik
tettiginase, Jêsusemulle kissiane aulataujomavluse tâmnalo
ikajortituarijomavlugo? Taimak mãna Gûdib illagêllo sânganne
angeromavisê?

KIVG.  Ahaila.

LIT.  Angerivisê, ajoĸertuijersuit ajoĸertuijullo, Nâlekab
illilauĸtangit illagêt pairijauniksangannut, ikajoromavlugit
pijungnarnipsingnut, nâlegomavlugillo sõrlo Grûdib oĸausingit
perĸojingmatta, illusiorĸojaujullo illagêt akkornganne nangmineĸ
malligomavlugit malliktautinasuarlugillo inôĸatipsingnût?

KIVG.  Ahaila.

LIT.  Nâlekab saimarsainerminut pitsartutilise, angernise malliklugit
piniarungnarĸovluse! Angernisele tamanna illagêt sânganne
aulajuititsomavlugo mãna tigulertorniarpapsinga, sôrlo pernojaugapta.

        (Illagêt nikkoviput.)

  Mel. 70.

ILL.  Inôvogulle, -- perĸojaumagapta
      Nâlegavulle -- oĸautigivlugo.
      Angerpogut taimaitsomamut
      tâpsomalo aneringmatigut.

        (Taimak tuksiartoĸartillugo ajoĸertuijub kivgat
        tigulertorpait. Kingorngane tuksiartoĸarpoĸ sulle
        sêrĸortortunik.)




  ============
       12.
  ============

ILLUVERSIUTIT.


        (Kattimajoĸarĸârtillugo kattimavingme viasit ukkoa
        illangit attortauvut sillame, toĸungajub senniane.)

  Mel. 14.

      a) Piloridlarpotit mãna,
         piulijaugavit;
         Jêsub ĸenermattit ila,
         merngoerserpotit.

  Mel. 14.

      b) Nuname inôniptingne
         inôtigivavut,
         angerarsimaguptalo
         pigẽnalârpavut.

  Mel.--151 a.

      c) Ilingnut, Jêsusiga,
         katsungaitiminga,
         angerarniaruma
         seningnêrĸovlunga.

  Mel. 45.

      d) Jêsusiga -- manigortiga,
         ĸenuvigidlarpagit:
         ĸilanârvigilagit,
         angerarĸârnanga!

  Mel. 151 a.

      e) Angerarĸarnangale,
         Jêsub ânianga
         toĸungalo pivlunga
         nekoĸsitigivakka.
         Tauturĸôromavara,
         pituarigapko;
         taimak anernangertoĸ
         toĸotsialerpoĸ

  Mel. 79.

      f) Ila soruseĸ igvit;
         ĸuvianartovingmut
         aisâdlaleravit,
         ĸuviagivaptigit,
         Gûdib ĸitornganginut
         ĸilangme illauleravit.

        (Gûdib perorsêviane.)

LIT.  Nertornarpoĸ makkitjutauvlunelo inôgutaujoĸ! Toĸungalauĸpoĸ,
ahâglo inôvoĸ issoĸangitomit issoĸangitomut. Tâpsomunga okpertoĸ,
toĸogalloarune, inôjomârpoĸ. Tâmna nertortautsainarle soraingitomik
illagêktune utaĸĸijingine najorninganẽtunelo.

ILL.  Issoĸangitomit issoĸangitomut.  Amen.

  Mel. 83.

      a) Allaromangimanga,
         ĸuviasukpoĸ tarniga;
         tettituarigapko,
         timima manigortauneĸ
         illuvermut neksarpâ:[A]
         adsigijomârapko.

      b) Kugvit allarterpait
         pairivlutalo,
         merngoerservingmut[A]
         illìjaurĸârata;
         timit sutairtuksat
         ivjome aglât
         tatteĸartilerpait,
         adsigivlugo.

  Mel. 208.

      c) Avatit tâpkoa
         illilavut mãna[A]
         merngoerservingmut.
         Nelliutilerpat,
         ânanausivlutik
         Gûb makkitipait.
         Jêsus, piuliklernikut
         illuvermẽlauravillo,
         makkitsomârivut.

  Mel. 79.

      d) Time toĸungajotit,
         merngoerserviksarnut[A]
         illilerpaptigit.
         Nelliutijomârpat,
         Gûb ikkingit pivlugit
         ômaĸatigijomârpat.

  Mel. 14.

      e) Gûdib perorsêvianut
         illilerpaptigit;[A]
         ânanausivlune timît
         makkitsomârivoĸ.

    [Footnote A: Oĸautsine tamakkonane toĸungajoĸ ningititauvoĸ.]

LIT.  Nâlegavut Jêsuse Kristuse.

ILL.  nâpkigitigut!

LIT.  Erniarigonivit inuktut,

arvertarnivit nuname

inôtsivit siorniorningita tamaita,

sangẽnivit âniadlarnivillo

tarnivit siadlerningat kapiasungningallo tamât,

aulaumajârtitaunivit toĸomut,

aungmik kitjijârnivit,

ĸellaksortaunivit, anaulertaunivit mitautigijaunivillo,

issaĸajaunivit niaĸôsertaunivillo kakkilautilingnik.

kikiaktortaunivit nachonartub seningajolingmut,

ikkivit hailigit,

aukpit akkitojub,

toĸovit ivlernartub,

tikitsomârnivit uvaptingnut angerarĸojauniptalõnêt ilingnut

ILL.  manigorlitigut, nagliktotit Nâlegaĸ Gûdelo!

LIT.  Inôtsivit âniavillo toĸovillo akkiliutiksarsêninginut tamainut

ILL.  pitsartutitigut, nagliktotit Nâlegaĸ Gûdelo!

LIT.  Merngoersernernut, illuverme,

sâlaĸarlutit makkinernut,

ĸilaliarnernut ânanaudlartomut,

iksivalernernut Gûdib tallerpiata tungâne,

najorneruut nekoĸsinartomut

ILL.  pitsartutitigut, nagliktotit Nâlegaĸ Gûdelo!

Ajortokullôjogut tuksiarvigivaptigit: tussalaungmitigut, nagliktotit
Nâlegaĸ Gûdelo!


LIT.  Idluarigangnelo, ĸatangutivut (illavut, soruseĸ) N. N. ĸairĸovlugo
issoĸangitomut, tagva tuksiarvigivaptigit: uvaptingniktauĸ
ajoĸertuilaurit issumaksarsiornermik toĸojuĸsauniptingnik; anerimanivut
aulajuititsuk saimanernut; illagêktunut pijarêrsimajunut tamainut
illagêngnermêtsainartitigut issoĸangitomut; sukutsianelo uvaguttauĸ
piniarniptingnit merngoersiĸatigêktitigut ikkingne!

ILL.  Tussalaungmitigut, nagliktotit Nâlegaĸ Gûdelo!


LIT.  Nâlekab pitsartutilitit saputilitillo!

Nâlekab kênarminut ĸaumaksarlitit saimartilitillo!

Nâlekab kênarminut ĸollangiarlitit ullapirsautiminiglo tunitjivigilitit!

ILL.  Jêsub attingane.  Amen.

  Mel. 168.

      a) Ilingnulle okpernermut
         ungatsainalaulanga!
         Timigalo tarnigalo
         idluarsalaungmigik!
         Angerarĸolârumgalo
         nunamêtsungnairĸovlunga,
         ĸugviorungnairpunga,
         najornerne ikuma.

  Mel. 83.

      b) Mâne ĸugviorpaktut
         pâne pinarnaromârput,
         mâne ivjungolertut
         ânanâmik makkilârput.
         Oĸumaitullo tagva
         tamât pêjarpait ôma.

  Mel. 83.

      c) Timiga, manigorit,
         unêt toĸojuksaujotit;
         Jêsub timigingmattit,
         ômartitsomârivâtit,
         tussartaukpat nippinga
         illuverne tamaine

  Mel. 164.

      d) Tamapta âĸiksortigut
         mâne inôtilluta
         nakorivlutit õmamut,
         paunga perĸârtinata
         kênavit sânganut;
         timivut, tarnivut
         ivsornaititautsainarlit,
         pâne illaurĸârtinata.

      e) Okpertut illũnatik
         ĸuviagidlarlitsuk,
         takpâne sorairata
         Nâlekamẽlârapta.

  Mel. 14.

      f) Kenertiga Jêsusiga,
         tessiulaungminga!
         Illautilauruk attera
         ĸitorngarnut mãna!




  ============
       13.
  ============

LITANAI SONTAGESIUT SORUTSINUT


        (illagêt nikkoviput)

LIT.  Nakorijaule Nâlegaĸ pitsiarnine tattamnartoĸ saĸĸertilaungmago
uvamnut,

ILL.  Nâlegak nakorijomavara nelliutunne tamaine, nertortauninga
ĸannimnêtsainartuksauvoĸ sorairane.

LIT.  Illagilunga Nâlegak nakorissiuk,

ILL.  Illagêklutalo attinga angijorortilavut!

  Mel.--22 a.

      Nâlegak ikkajortigut,
      Illitariluarlutit,
      Tamât illiniarluta
      Perĸojatit nâleklugit

LIT.  Tuksiarta:

Gûde Atâtavut Kilangme, perĸovaptigut opigosurĸovluta illingnik
naglingnerme; ikajulauktigut erĸaumarĸovluta iglungnêgapta.
Tunitjivigilauktigut ikajortaunermik Anernernut, tuksiarungnarĸovluta
Illingnut, nertordlerungnarĸovluta illingnik ômatiptingnut illûnânut,
illiniarungnarĸovlutalo illiniartuksauniptingnik Oĸausernit
pivianartunit; taimak tuksiarpogut Jêsuse Kristusekut Nâlegaptigut.

ILL.  Amen

LIT.  Gûde oĸalauĸpoĸ oĸautsinik ukkuninga oĸarlunelo: Uvanga
Nâlegauvunga Gûdît, sennipkut assimnik Gûdeĸartuksaungilatit.

Inungoarmik adsingoarmiglônêt senajuksaungilatit pivlutit.

Nâlekab Gûdivit attinganik attornerluktuksaungilatit. Uvloĸ sabbateojoĸ
erĸaruk, ivlerijaurĸovlugo ilingnut.

Atâtangnik anânangniglo nâlektuksauvotit. Inuartuksaungilatit.

Nulliarêngnermik asseroijuksaungilatit

Tiglihtuksaungilatit

Inôĸatitit saeglutigivlugit oĸartuksaungilatit.

Inôĸativit perĸutingit pijomajuksaungilatit

ILL.  Nâlegak nâpkigitigut, ikajorlutalo ômatiptigut nâlerĸovluta
perĸojarnik.

        (illaget ingiput)

  #(Gudib oĸausingit atuartauvut tuksiarutsiĸarporlo)#

        (illagêt nikkoviput)

LIT.  Jêsuse nunamut pivoĸ oĸâlavlune oĸautsinik tussarnertunik Gûdib
nalegauvinganik, illiniartingillo ajoĸertolaukpait, oĸarlune:

Piloridlarput aklujut anernerme:

ILL.  Nâlegauvik Kilangmêtoĸ pigileramitsuk

LIT.  Piloridlarput kiksartut;

ILL.  Manigortaujomârmatta

LIT.  Piloridlarput Kenuêtut;

ILL.  Nuna pigileramitsuk

LIT.  Piloridlarput kâktut imeruktullo idluarnermik;

ILL.  Illumertaujomârmatta

LIT.  Piloridlarput nâpkiniktut;

ILL.  Nâpkigijaujomârmatta.

LIT.  Piloridlarput ivjornaitanik ômatilit

ILL.  Gûde takkojomâramitsuk

LIT.  Piloridlarput ullapirsaijut;

ILL.  Gûdib Kitornganginik taijaujomârmatta

LIT.  Piloridlarput unangmijaudlartut idluarneĸ pitjutigilugo;

ILL.  Nâlegauvik Kilangmêtoĸ pigileramitsuk.

  Mel. 185

      Jêsuse Kristuse Nâlegavut
      Naglingniktoĸsôgavit,
      Pissiarigaptigut tamapta
      Kejungme toĸĸogavit:
      Omativut pigilaukit mâna
      Anianivit akkiksangannut
      Perĸutigilutalo
      Mâne inôtilluta.

        (illagêt ingiput)

LIT.  Tuksiarta:

ILL.  Nâlegak Gûde Atâtavut Kilangme; attît nertortaule; nâlegaunît
Kailaule; pijomajat piniartaule nuname sôrlo Kilangme, uvlome
piksaptingnik tunitjivigitigut; idluinivut issumagijungnaikit, sôrlo
uvagut idluitullivigijivut issumagijungnairvigivaptigik;
ôktortaulungnermut pitinata; piulitigullo ajortomit! Nâlegauneĸ
pitsartunerlo ânanaunerlo pigigangne issoĸangitomut  Amen.

LIT.  Gûde Ivsornaitotit Nâpkigosuktotillo, ajoĸertorlauraptigut
Kaĸĸialerupta ômamut tamânut issumagijungnairvigigaptigut
Kuviasudlarlutit. Kaĸĸialerpogut mâna kiksartitauvluta piniarlungnivut
pivlugit idluarnermiglo piniarlaunginivut pivlugit; ivsornaititigut
nangminênarasuarniptingnit issumalungniptingnillo kiksartitsijunik
assipta inôsinginik agviartitsijuniglo Nâlegauvivit
tikkitsungnarninganik.

ILL.  Piniarnikka kamaginiarpakka, ajornikkalo kiksarutiginiarpakka

LIT.  Gûde, Atâtavut Kilangme, pitsiartotsainartotit uvaptingnut;
tunitjivigivaptigut inôtsemik atsuilernermiglo illûnainiglo piojunik
Kuviasutigijaptingnik. Erĸaumatitiguttôĸ silaksoaĸ tâmna perĸutigigange,
erĸaumavluta nunamêgavittauĸ sôrlo Kilangmêgavit. Senniptingnêgavit
pairivluta erĸsijuilaukta kissianele kiksartikuptigit assivullo
aĸsârlugit inôtsib Kuvianarninginik.

ILL.  Ajorĸertorlaunga apĸutingnik, Nâlegak: arvertarungnarĸovlunga
mikseĸârnerne

LIT.  Nâlegaĸ, Aulatsijotit sillaksoarmik, Anernit kovilauruktôĸ
inungnut illûnainut, inôĸattigêksuit inôĸattigêgungnarĸovlugit
ullapirsaume nâlegauvivit perĸojangit malliklugit. Kennuvigivaptigit
nunaĸotivut saimalauruk, attanivut inuĸotingillo saimalaukit, tamaita
aulatsijut kivgartortullo. Nâlegauvingmioĸattivullo pitsartutikit
maksuatikillo arvertarĸovlugit nâlengnarnerme, naglitilauktigut
ullipirsautib ivsornainerublo apĸutinginik

ILL.  Apĸosinît illitarititaulit nuname, nellojullo akkorngane
piuliklernît.

LIT.  Gûde, Piuliklerteojotit illûnainik tetteĸartunik illingnut;
tuksiarpogut Kristusib illagêktoĸotingit sillaksoarme illûnâne pivlugit.
Ilumalaukit Anernernut angijororungnarĸovlugit okpernerme naglingnermelo
saĸĸêrĸovluta iduarnerub paunganginik nâlegauvivit nertortauninganut
inuit akkorngane.

ILL.  Ajokertortigut kivgartorĸovluta, Nâlegaĸ, illingnik idluarnitit
malliklugit, tunitjivluta issumaksarsiorlugata kivgartornipta akkinga
pivlugo, sorsutsiarĸovlutalo erĸsilugata, sullitsiarĸovlutalo
merngoêrnersiorlugata akkiliksarsiorlugata kissianele Kaujimatitauvluta
piniarapta pijomajarnik.  Amen

LIT.  Nâlegaĸ Gûde, Kairĸojileraiguvit kivgarnik ôktorĸovlugit
angijoĸsoarnik, Kaujimatitiguttôĸ nertortaunersigapta
pigiarnermu-ungitoĸ, pijarêrsimanermulle, Tâpsomuna pijarêrsimajokut
piniartauĸojangnik tunitjivlune inôserminik, Piuliklertivut Jesuse
Kristuse.  Amen.

        (Oĸâlaneĸ)

LIT.  Tuksiarta

Kujagivaptigit, Nâlegak, inôtsib saimartitsininginut tamainut;
atsuilinermut, nukkeĸarnermullo, Ahaila Kujagivaptigit Kuviasungnermut
illanâĸarnikkut, kivgartornermullo. Kujagivaptigit sillaksub
ânanauninganut, angajoĸâllo naglingninganut, naglingernullo
nellonaijartaujunut uvaptingnut sorusiôtiluta. Ikajulauktiguttôĸ
akkiniarĸovluta akkiliksapta illanginik ikajorluta inuĸatiptingnik
pijariaĸartnigine; Jêsuse Kristuse pivlugo.  Amen

Gûde, perĸojilauktotit nâlerĸovluta angajoĸâptingnik, ernikkullo,
Piulijivut, saimartitsilauktotit angerarvit inôsingannik,
Kennuvigivaptigit nagligijavut illavullo illunaita sapputilaukit; illa
sapputilaukit nangianartunit timekut tarnekullo, ikajorlauktigullo
piniarĸovluta piniaraksaptingnik taipkununga; attausiotitigullo
nagliktigêngnerme opigosungnermelo illing-
 ........

Amen

Nagliktotit nâpkigosuktotillo Atâta, saimanikkut Kittorngaulertitauvogut
illingnut, tunitjivigivlutalo sulliaksaptingnik kivgartoromarĸovluta
illingnik inuĸatiptingniglo; tunitjivigitigut ômatinik nagligosuktunik
inoĸattigêgungnarĸovluta ullapirsaume nellâgortome, nagliktigêngnermelo
attausionermelo Kuviagijangnut, Jêsuse Kristuse Nâeegavut pivlugo.  Amen

Atâtaujotit illunainut, atsuiliniptingne Kuviasungniptingnelo inuit
illûnaita siorniortut kiksartullo erĸaumavavut. Tuksiarvigivaptigit
sorutsit Kanimajut pivlugit, sorutsillo peĸangitut angajoĸât
naglingninganik, inuillo illunaita oĸumaineĸartut pivlugit.
Pitsiartoĸsônerne mannigukkit ikajorlugillo Kaujimatsiarnernut Jêsuse
Kristuse Nâlegavut pivlugo  Amen

LIT.  (+uvlârmut+) Ikajulauktigut, Gûde, uvlome piniatsiarĸovluta
piniaraksaptingnik Kuviasungnerme katsungainGermelo ômatiptigut.
Ikajulauktigut piniarĸovluta idluarnermik erĸsilugata sunamiglônêt.
Soĸĸosijuititiguttôĸ nangminênarasuarlugatalo pitsartutitigut;
tikkititaulaukta uvlub nâninganut kangusulugata ullapirsauteĸarlutale
issumaptigut; Jêsuse Kristusekut, Nâlegaptigut.  Amen

(unnungmut) Tunitjivigilauktigut, Kristuse, ullapirsautingnik unnuarme
tamattomane, sapputilutalo uvlâb nuininga. tikidlugo Taipsomanelo
tunitjiviolaukta nukkemik timiptingnut, pitsartunermiglo anernikkut,
nâletsiarungnarĸovluta nellâgut illingnik. attît pivlugo  Amen.

ILL.  Gûde niaĸumnêlaurit
      tukkisinimnelo;
      Gûde ijimnêlaurit
      takkonimnelo;
      Gûde Kanimnêlaurit
      oĸarnimnelo;
      Gûde ômatimnêlaurit
      issumaksarsiornimnelo;
      Gûde nângmimnêlaurit;
      aularnimnelo.




  ============
       14.
  ============

KOMMUNIONE HAILIGE


LIT.  Piulijivut oĸarpoĸ, Kaititse uvamnut tamapse ajúlertose
kappiasuktoselo naĸoĸsititsom avapse. Nangmautara illipsingnut pisiuk
illiniarvigivlungalo; Kenuenama piojorijuilarmelo ômatimne; tagva
merngoerserviksarsiniarpose tarnipsingnut Nangmautara idluarmat
nangmagaralo oĸipoĸ. Uvanga Kaĸĸojauvunga inogutilik. Uvamnut Kaijoĸ
kângniarungnairpoĸ; uvamnullo okpertoĸ imerosungniarungnairpoĸ

Nellopĸotimarigalloarapta Kaivogut sângnut ômunga tetteĸarluta
idluarniptingnik-ungitoĸ nâpkigosungnernulle angijoksoarmik. Igville
Nâlegauvotit taimaitomik, nâpkigitsainartomik. Ikajulauĸ-tigut, Nâlegak
saimarsaijoĸ, nerrirĸovluta Kaĸĸojamik ominga imerĸovlutalo
ermgusearsungmit ômangat ivsornaitaurĸovluta illagêngniptigut
illingnut ajorniptingnit, inôtsainarĸovlutalo illingne igvillo
uvapingnêtsainarĸovlutit.

Amen.


+Tuĸsiarneĸ+

Nâlegaĸ Jêsuse Kristuse, nertorpaptigit Kujagivlutillo inungorlauravit
toĸĸovlutillo Kejungme Senningajolingme piulijauniptingnut; Taipsomanelo
tunilauravit tunnergutiksatut Oĸautsine Hailigine illijilauravit
Kommunionemik erĸaumatsainarĸovluta toĸĸungnik pivianartomik Tamanna
pivlugo erĸaumavisiorpogut nerrimâraksangnik kingorlermik illiniartivit
akkorngane, Erĸaumavlutalo piniarnernik siorniornerniglo toĸĸungniglo,
makkinerniglo toĸĸungajunit Kilaliarnerniglo, uvagut kivgatit
erĸaumaviksiorpogut toĸĸungnik pijomajat malliklugo; Kujagivaptigillo
nellopĸotilunginasugigaptigut nangerĸovluta sângnut.

Nikkanarsârluta Kennuvigivaptigit saimartitaurĸovluta Anernernut
Ajungnermut Omartitsijomut illijitiluta tunnergutinik ukkuninga
Kaĸĸojamik wainemiglo una ikajorungnarĸovlugo taimatauĸ Taimak uvagut
illagêktoĸotingillo illûnaita illaliorluta timingnik aungniglo
okpernikkut taĸuaksarsijungnarapta tarnipta angijorortitauningannut
saimanerme.

Tamanelo tunitjivogut illingnut, Nâlegak, nangminiptingnik, timiptingnik
tarniptingniglo tunergutiksatut ivjornaitotut ômajotut Kennuvigivlutit
uvagut illûnata Kommunionesiortogut illumajaurĸovluta saimanernut
Kilaublo ullapirsautinganut.

Nellopĸotigalloaraptalo, idluitulliĸartarniptigut, tunitjigapta
tunnergutiksanik, sullele Kennuvigivaptigit illaliorlauktiguttôĸ
kivgartorniptingniglo ôktorlugatit nellopĸotmaringimangâpta,
issumagijungnairvigivlutale ajorniptingnit. Illagêngneĸarlutalo
Soĸĸosijuitunut nunamêtunut Kilangmêtullo tuksiarvigivaptigit uvagut
inuillo illûnaita piulilauktiguttôĸ, Illingnullo Atâtanullo Anernernullo
Ajunginernut nertortauleĸarle nakorijauneĸarlelo issoĸangitomut  Amen.

Nâlegapta Jêsunuarme taipsomane, pititaugame, Kaĸĸojaĸ tiguvâ
Kujalivlunelo avgorpâ, illiniartiminullo tunivâ oĸarllunelo, “Tigulugo
nerrisiuk +tagva+ timiga tunijauniartoĸ pivluse; taimailioritse
erĸaumajauniksamnut

   *   *   *

Nerrisiuk, tagva Nâlegapta Jêsusib Kristusib timinga toĸĸomut
tunijaumajoĸ pivluta

   *   *   *

Taimaktauĸ ermgusiarsuk tigugivâ nerrijarêramik Kujalivlunelo tapkonunga
tamna tunivâ, oĸarlunelo “Illûnase tagvangat imeritse, +tagva+ auga,
testamentitâb aunga, kovijauniartoĸ illipse pivluse, unuktullo pivlugit
ajornerit issumagijaujungnairutiksanginut. Taimailioritse
imerlerangapsiuk erĸaumajauniksamnut.

   *   *   *

Imerisiuk tagva Nâlegapta Jêsusib Kristusib aunga kovijaumajoĸ pivluta,
Kujalivluselo

   *   *   *

Nâlekab pitsartutilitit saputilitillo

Nâlekab kênarminut Kaumaksarlittit saimartilitillo

Nâlekab kênarminut Kollangiarlittit

ullapirsautiminiglo tunitsivigilittit.

Jêsusib attingane  Amen.




AIPAINGIT.




I. ADVENTIB SONTAGINGINUT JÊSUSIBLO INÛLERVIANUT ILLINGAJUT.

  ============
       15.
  ============

  (Advente 1.)


  Mel. 459.

ILL.  1. Kuvê, opigosulerta,
      Jêsumut tikitaugapta,
      Atâtab tallerpianit
      Erningat tikingmattigut!
      Jâremik saimanartomik
      ĸaitsingmat, ĸujagilavut:
      Nakorijaule Gûd,
      Jehova Zebaot!

LIT.  Kilait ilipse, opigosugitse! nunaĸsoaĸ igvit, ĸuviasugit, Nâlekab
ânanaunersoanga saĸĸertitaujomârmat uvinigillo illũnamatsiatik
takojomârpât; Nâlekab ĸanninga oĸarmat. Igvit, Zionib pannia,
ĸuviasudlarit! Ahâk, attanit ĸaivoĸ illingnut; idluartôvlune
piuliklerteovoĸ.

  Mel. 151 g.

ILL.  2. Kanorle pijuksauvîk
         illaliorlutit,
         erdligijatuara,
         tikidlaleravit?
         Tarnima tuksiarmut
         nakoridlarlitit;
         ungagitsainarlagit
         uvlut nungulugit.

Sorutsit.  Hosianna, Jêsus nakudlarpoĸ, Nâlekab attingane tikitoĸ.
Tikingmatigut illa ĸuvianarpoĸ. Hosianna ĸotsiktome! Hosianna,
nakorijaule ĸotsiktome!

  Mel. 22 b.

ILL.  3. Kuvê inugasaksuit,
         Nâlekab tikilerpagit!
         Omatingit illũnaita
         nachogingilait tâpsoma.

      4. Illũnaita takunârpait,
         kênarminut ĸaumarlugit.
         Nertudlarlavut õmamut
         Nâlegavut, Attanivut!

LIT.  Pillorikput inôĸatigêksuit iggiaĸomijarungnartut. Nâlegaĸ,
arvertarniarput kênavit ĸaumaningane. Kaut tamât attit pivlugo
ĸuviasugomârput ĸagveromârlutiglo idluarnerne. Idluarnerub
idluarsainerublo iksivautanga aulajuitipâk; saimarveĸarneĸ mikseĸârnerlo
kênangata sânganẽpuk. Oĸautisigik õmatimikkut kapiasuktut: Maksoatitse
sivoraniaraselo! Ahâk, Gûdise tikilerpoĸ piulijomavluse. Iviksoaĸ
suvlolik napvaujimajoĸ serĸomitsomângilâ mannerlo ĸammilertoĸ
ĸammitsomânginivâ.

  Mel. 184 a.

ILL.  5. Okpertose tamapse, mãna
         ĸuviasudlaleritse,
         Gûdipta angijomik illa
         piniarvigingmattigut!
         Illâle ĸuvianadlarmêk,
         ĸatangutigigaptigo
         Kristus, agvairtoĸ kiksarnartunik,
         ĸaumaksaijoĸ tarniptingnik.

  Mel. 459.

   6. Upkoat angmalersigik,
         attanivut tikilermat,
         ajugaujoĸ sâlaĸartoĸ,
         tamainik piuliklertoĸ,
         ĸaitsivlune inôtsemik.
         Illũnase nertorsiuk:
         Nakorijaule Gûd,
         Jehova Zebaot.

LIT.  Sôg nellojut perajaludlarĸât inuillo sullinatik oĸâladlarĸât?
Attanersuit nuname akkerartorput nâlekallo ĸaggimioĸatigêlerput, Nâlegaĸ
mingoartangalo akkerartorlugik. Kilangmẽtubleijûtigivait, Nâlekablo
mittautigivait. Sukutsiane oĸarvigijomârpait ningadlarlune
ĸaningaumajârnerminullo ĸoaĸsârtitsomârpait. „Uvangale
attaneĸotiga mingoarlugo attaningortilauĸpara ĸaĸĸaĸotimne Zioneme.
Ernerivagit, uvlome ernertârivagit. Kenuviginga, tagva nellojut
kingomgutijaksautitsomavakka illingnut sillaĸsûblo inungit
perĸutautitsomavakka illingnut.“ Tagva mãna, attaniojose, sillatuleritse
tennersartaurĸolerluselo, erĸartuijose nuname! Nâlegaĸ kivgartorsiuk
sivoraluse ĸuviasuleritselo sajukluse, ningarninga ikkoalasarainiarmat.
Pilloridlarpulle illũnatik tetteĸartut tâpsominga.

  Mel. 22 b.

ILL.  7. Kappianarmêk inuit
         nachutsainartut illingnik
         kamangimut Jêsusemik,
         Gûb ningarijaksaringmagit.

      8. Uvlome illalioruk,
         õmatit tunilerlugo,
         iterĸovlugo illiugnut
         nekoĸsijaujutiksarnut!

  Mel. 459.

      9. Kailaurit, piulijiga,
         õmatiga angmarpara!
         Kaumaksarlunga ĸailaurit
         uvamnut, iterviginga!
         Tessiungalo tamaine
         atoriaĸarpaktamne!
         Kuvê, tikigamga,
         Gûde Nâlegara.

  Mel. 230.

     10. Nertordlerutiksat pângat
         uvaptingnut illagivâtit,
         Gûdib inûblo erninga.
         Uviniĸatigivluta
         aungnut piulijomavluta
         pângat aĸarpotit maunga.
         Kait, ĸatangutivut!
         Attê, pigitigut!
         Halleluja! -- Halleluja!
         Nagliktivut,
         nakoritsainarlaptigit.




  ============
       16.
  ============

  (Advente 2.)


  Mel.--235.

ILL.  1. Passijaksaungitotit
         Gûdib saugârsunga,
         ĸilak ĸemakangne
         inôlerlutillo,
         Kerubillo Serafillo
         okpertut illagivlugit
         nakoridlarpâtit imâk:
         Nertortaule Gûb sauganga!
         Amen.

LIT.  Okperpunga Gûdib Ernituangata attinganut. Tamaitaĸsuit
pingortitauvut tâpsomunga uvagullo pingortipâtigut. Okperpunga,
uviniolilaungmat inôĸatigivlutalo kivgatullo ilerdlune. Sôrlo nutaĸĸat
uvineĸarlutiglo auĸarmatta, taimailaurivoĸ, arnab erniaringmago,
illinganingalo inuktut naipitaulauĸpoĸ. Illũnâne ôktortaumajoĸ uvaptitut
ajorneĸaranele. Nâlekablo Anerningatalo tillilauĸpâk, oĸâlarĸovlugo
Nâlekab jâringanik ĸuvianartomik. Kaujimajaminik oĸâlalauĸpoĸ
takolauĸtaminiglo kigligiutjivlune. Tâpsominga illaliortut
pitsartunermik tunitjivigivait, ĸitorngaulerĸovlugit Gûdemut.

  Mel. 22 b.

ILL.  2. Uvlome illalioruk,
         õmatit tunilerlugo,
         iterĸovlugo illingnut
         nekoĸsijaujutiksarnut.

  Mel. 11 d.

      3. Kujagivagit tagva,
         piulijartoramga!
         Omatiga illingnut
         iniksautilauruktôĸ!

      4. Inôgutetôgavit,
         amma tikileruvit,
         ajorungnairlungalo
         pagrearlagit tagva!

LIT.  Aĸaromârpoĸ ĸilangmit nippersoarmut kajungersarnartomut, Engelit
attaningata nippinganut Gûdiblo tiptulautinganut, inôjullo toĸungajullo
erĸartoriartorlugit. Tagva stunde nelliutsomârpoĸ illũnatik illuvernẽtut
tussaromârviksangat tâpsoma nippinganik, annivlutiglo makkitsomârput
erĸartuivingmut pijuksauvlutik. Engelillo ajungitut tamaita illagivlugit
iksivajomârpoĸ iksivautamine ânanaunersoalingme inôĸatigêllo
illũnamatsiatik sânganut kattititaujomârput.

  Mel. 22 b.

ILL.  5. Tikkerĸârame nunamut,
      sinaungajuidlalauĸpoĸ.
      Tikkingmikpat, okpingitunut
      kappianadlaromârpoĸ.

LIT.  Imâgle Nâlegaĸ oĸarpoĸ: Ahammarik, ahammarik oĸaupapse: Oĸausimnik
tussartoĸ okperivlugolo tillijiga, tâmna inôseĸarpoĸ nungusuitomik
erĸartuivingmullo piniangilaĸ toĸomille inôtsemut nuktersimavoĸ.

Sivoraniarnak, piuligapkit, attît taivlugo ĸairĸogapkit,
perĸutigigapkit.

  Mel. 22 a.

ILL.  6. Kristub aunga idluartoĸ
         õmatimne pigigupko,
         Gûb sânganẽniarpunga,
         ĸilaugmut pijomâruma.

  Mel. 151 g.

     7. Okpingitut pêrlugit
         tikidlaromârpoĸ,
         okpertut saimarlugit,
         ungagidlarmatsuk.
         Jêsuse, ĸailaurittôĸ!
         Aitilaungmitigut
         illingnut takpaungale
         ĸuviasugvingmut!

LIT.  Tamattoma kingorngagut naggatiksaĸ, nâlegauvik pititsomârpago
Gûdemut Atâtamut, nâlegaunerillo attaniotinerillo pitsartunerillo
tamaita attorungnairĸojomârunigit. Attaniotijariaĸarporle, omigijiminik
illũnainik illijerĸârane ittikkame attânnut.

  Mel. 119.

ILL.  8. Kaumajoĸ, -- kaumajoĸ
         mãna saĸĸijâlerpoĸ.
         Hallelujâleritsetôĸ!
         Kaumajub ĸitorngangit,
         Engelit illagivlugit,
         Jêsus nipliavigisiuk!
         Kaumajoĸ, -- ĸaumajoĸ.

LIT.  Ahâk, tagga Gûdib tuppinga inungnẽtoĸ! Tâpsomalo
iglomioĸatiginiarpait inuĸotigilaitalo. Gûdiblo nangmineĸ illaginiarpait
tâpkoalo Gûdiginiarpât. Kugviornerillo tamaita Gûdib allarterniarpait
ijinginit toĸolo itsungnairpoĸ kiksarnermiglõnêt niplianermiglõnêt
ânianarnermiglõnêt pijoĸarungnairniarpoĸ, sivorliojut itsungnairmatta.

  Mel. 83.

ILL.  9. Kajungidlalerpunga
         Jêsus takojomavlugo,
         taimaktauĸ ĸilangmiut
         nangiarungnaimariktut
         illaginiarlugit
         nertoromadlarpara.

  Mel 58.

     10. Anerneĸ illagêllo oĸarput:
         Kailaurit, Nâlegaĸ Jêsuse!
         Tussartut oĸarlit:
         attê ĸailaurit!
         Nerriugivaptigit tamapta;
         ĸait, ĸailaurit!

  Mel. 184 a.

     11. Kuvianaĸ, allianarmêk!
         Kaumaneĸ ussornadlartoĸ!
         Kilait illũnatik seĸĸiningat
         ĸaumaksaromârpattigut,
         piguptigo imgerusertâĸ,
         Gûd takuksaulertillugo,
         nertoruptigolo saugârsuk
         toĸotaulauĸtoĸ pivluta.




  ============
       17.
  ============

  (Advente 3.)


  Mel. 22 b.

ILL.  1. Gûde, nakorivaptigit,
         ĸujalimut nertorlutit,
         Ernît nagligosungnermut
         tunigangne uvaptingnut.

      2. Jêsuse, ĸatangutivit
         ĸuviagivât tikinît.
         Gûb pinginik ĸaitsigavit
         takpângat salutipâtit.

  Mel. 172.

      3. Nutaraĸ nelleĸangitoĸ
         nunaptingne saĸĸertoĸ!
         Kinauvâ tâmna aklujoĸ?
         Okoĸsê, Nâlegauvoĸ!
         Tâmnale opigidlarpât Engelit
         kênatigle mattuvlugit.
         Nâlegaviksôjorlo ĸaumajome,
         Gûdib ânanauningane.

  Mel. 61.

      4. Sulle Engeligasaksuit imgerutingit
         akkimuksidlarput ĸilangmelo nunamelo.
         Jêsusible -- illannâĸadlarlune
         tikipait ĸatangutine.

  Mel. 172.

      5. Sillaĸsoaĸ pingortipâ.
         Oĸarmat: saĸĸijârle!
         ĸilaglo nunalo tagva
         saĸĸijâtainarpugle.
         Okoĸsê, maunga kiksarnartovingmut
         tâmna aĸarpoĸ ĸilangmit.
         Tattamnaĸ! Gûb erningata ajortut
         ĸatangutigidlarmagit.

  Mel. 61.

      6. Kamatitse, piulijipse nellipsarmasse,
         ajortoerutivluse nekoĸsitipâse;
         inôtsemik -- tarnit ajortoĸsuit
         illangiutitilerpait.

  Mel. 132 d.

      7. Taimak inûb ĸitornganga
         ivlerijaksaurĸôrĸâ,
         Gûb taimak erdligingmago,
         inôĸatigivluta?
         Nâpkigosumut aĸarpoĸ
         pângat kattaksimajunut,
         piulijaurĸovluta.

  Mel. 61.

      8. Asserorsaijomut ĸellaĸsorsimalauĸtose,
         ĸanimadlartose, ajortub kivgaringmasse,
         tussaritse -- tussarnidlartomigle:
         Jêsusib piulivâse.

  Mel. 172.

      9. Tussartaule illũnâne,
         erniangojoĸarmat
         nutaramik, Gûb ernine
         inungnut tuningmago.
         „Tattamnadlartomik kajusijomik,
         Gûmik pitsartudlartomik,
         ullapirsaijomik Nâlegavingmik,
         Atâtamik“ atteĸarpoĸ.

  Mel. 61.

     10. Ullapirsauteĸarlit okpertut nellâgôrtut,
         nâpkigosuktomik sungertutituaĸartut!
         Jêsusivut, -- ĸellujigigaptigit,
         sivorajuksaungitogut.

  Mel. 132 d.

     11. Attê, illũnânemiut
         Jêsus opigilitsuk!
         Serafit illagivlugit
         okpertut nertorlitsuk!
         Gûde nakorijaudlarle
         inuillo nunamẽtut
         ullapirsauteĸarlit!




  ============
       18.
  ============

  (Advente 4.)


  Mel. 132 d.

KOR.  1. Pakkoa nakoridlarpât
         Engelit pitsartujut,
         mãne ĸujagidlarivât
         okpertut nunamẽtut.

ILL.     Tamapta nakorilavut!
         anernigillo inôjut
         attinga nertorlitsuk!

LIT.  Pigiarnerme oĸauseĸ ipoĸ oĸauserlo Gûdemẽpoĸ Gûdelo oĸausiojoĸ.
Tamaitaĸsuit oĸautsemut pingortitauvut. Oĸauserlo uviniolerpoĸ
inôĸatigivlutalo, (ânanauningalo takolauĸpavut ernituab Atâtamit pijub
ânanauningatut) saimanelijartoĸ mikseĸârnelijartorlo.

  Mel. 151 g.

KOR.  2. Nerchevik najorsiuk,
         Gûb erninga tagva
         ullernaigidlarsiuk
         itsaĸ oĸautaujoĸ!

ILL.     Erniangojoĸ mãna
         Engelit nertorpât.
         Assiojuksaujogut
         ĸuviasulerta!

KOR.  3. Jêsus piulijise
         ĸenidlarĸisiûk?
         Tamânẽpoĸ pivluse
         Jêsus nutarârsuk.

ILL.     Tâmna nakorilavut
         opigosukluta;
         piulingmagit kattaktut,
         ĸuviasulerta!

LIT.  Ahâk, tikisimavoĸ angersimanerub Engelinga ĸillanârilauĸtavut.
Tâpsomûna inôĸatigêksuit illũnatik saimausertaujomârput.

  Mel. 50.

ILL.  4. Opinarpoĸ uvloĸ tâmna,
         piulijaumagapta!
         Gûdib illagivâtigut,
         attingmago uvinivut.
         Halleluja!

KOR. sorutsillo.  Hosianna, Jêsus nakudlarpoĸ, Nâlekab attingane
tikitoĸ. Tikingmatigut, illa ĸuvianarpoĸ. Hosianna ĸotsiktome! Hosianna,
nakorijaule ĸotsiktome!

LIT.  Tâpsominga illaliortut illũnaita, tâpkoa pitsartunermik
tunitjivigivait ĸitorngaulerĸovlugit Gûdemut okpertut tâpsoma
attinganut. Kangusungilaĸtauĸ ĸatangutiminik taivlugit.

  Mel. 50.

ILL.  5. Kuviasuĸatigitigut,
         Engelit ĸilangmiut,
         Nâlegase Jêsuse Krist
         ĸatangutigigaptigo!
         Halleluja!

LIT.  Kitorngaujuĸsat tikilerput tâpsomunga mitsuksoatut ĸaub
aupalungningata sânganit sôrlo. Kitornganik unuktunik ânanaunivingmut
pititsijomârpotit, Nâlegaĸ piulijigijangat.

  Mel. 50.

ILL.  6. Gûb Mariablo erninga,
         nertutsainalaptigit!
         Katangutivut, kissivit
         nâlegarijomavaptigit.
         Halleluja!

KOR. SORUTSILLO.  Hosianna! nertortaule tikitoĸ Nâlekab attingane!

LIT.  Katangutine illũnâne adsigijariaĸalauĸpait nâpkigosulerlune
nellâgôrtomiglo ajoĸertuinerolerlune Gûdib sângane. Illũnânelo
ôktortaumajoĸ uvaptitut ajorneĸaranele. Siorniulauĸlune nangmineĸ
ôktortaumagame, ikajorungnarpait ôktortaulertut.

  Mel. 83.

ILL.  7. Manigorvigilavut,
         Jêsusib ĸatangutime
         aklunerpângallõnêt
         nachogingimago mãna;
         inôlertub adsine
         inungne nutautipâ.

  Mel. 185.

KOR.  8. Mikseĸârnerub tussarnidlartub
         kiblikpâ õmatiga.

ILL.     Gûde pivlunga inôlilaungmat
         toĸomut ailunelo,
         illuga onarsititaulerpoĸ,
         inûlijaudlarama nutâmik;
         anernera, tarniga
         opigosuktitauvuk.

  Mel. 167 g.

      9. Atâtâk, ernît tunigangne,
         nakoridlarpaptigit.
         Jêsuse, tikinaptigut,
         ĸujagidlarpaptigit.
         Gûdivut, saimarsainernut
         tessiutsainartigut,
         anernivit ĸaumarningat
         takpaungartilitigut!




  ============
       19.
  ============

  (Jêsusib inûlervia.)


  Mel. 14 b.

KOR.  1. Uvloĸsiuĸatigêkta
         inûlervianik,
         Nâlekab ânanauningat
         nuilervianik.

  Mel. 172.

ANG.  2. Jêsus, salutitaulerit
         inungorsimanerne!

ARN.     Nutaraĸ, salutitaugit,
         illagileraptigut!

ILL.     Ullapirsaumik
         ĸaitsilertotit, ĸait!
         inuĸotitit saimakkit!
         tussunivut nãmaksitidlalaukkit!
         Kait, salutidlarpaptigit.

LIT.  Nutarârsuk erniangovoĸ uvaptingnut. erneĸ tunijaumavoĸ
uvaptingnut: nâlegauninga tuinganẽpoĸ; atteĸarporlo: tatamnadlartomik
kajusimajormik, Gûdemik pitsartujoĸsoarmik, Atâtaujomik issoĸangitomut.
Nâlekamik ullapirsaijomik. Nâlegauvik angijorortitsomavlugo,
ullapirsauteĸatsainartitsomavlugo Davidib iksivautanganẽpoĸ
attaniovinganelo, âĸiksorlugo erĸartuitsiarnermut idluarsainermullo
mãnanit issoĸangitomut.

  Mel. 39.

ILL.  3. Illalioromavaptigit õmamut.
         Omativut illingnut onarsidlarput;
         tiglerningallo nakorẽnadlarlitit,
         anerterinipta nertutsainarlitit!

  Mel. 230.

      4. Nippe ĸuvianadlartoĸ
         uvlome illa tussartaule:
         Oĸauseĸ uviniovoĸ.

ANG.     Nuivingmit nippivingmut
         inôĸatigêne tamaine

ARN.     nertordlertoĸarle imâk:

ILL.     Imânuel tagga!
         Hallelujârsiuk!
         Saimnine -- ĸailermago
         illũnainut, -- ĸuviasûtigilavut!

LIT.  Gûdib illagikpattigut, kia akkerartorungnarpâtigut? Tâpsoma Ernine
aglât ivlerinago tamaptale pivluta tunidlalauramiuk, tâmna illagivlugo
tamainik tunitjiviginajangipâtigût?

  Mel. 168.

KOR.  5. Tussarnertunut nippinut
         tuksiatsainalerta:
         nergjutit nerchevianne
         Gûde inangalaungmat.

ILL.     Opinadlartoĸ tamanna
         erĸaumajautsiarĸovlugo,
         niplertoĸatsainarle:
         Ahâk, nutaraĸ una!

  Mel. 520.

      6. Jêsus nutaraĸ
         nerchevingmẽtotit,
         ĸilaub ânanauningit
         iperalerĸigît?

ANG.     Niaĸôtemik
         pâne ĸemailauĸêt?
         Piloringniksavullo
         nikanautigiviûk?

ILL.     Nertortaudlartub Engelinut
         sânganut sêrĸortorivogut.
         Kênavut
         pulugit
         pâmangavigilavut
         ĸujagidlarlugo.

KOR.  Gûdivut ĸotsingnermẽtoĸ nakoridlartaule, ullapirsauteĸarle nuname
inungnelo ĸuvianartoĸarle!

  Mel. 215.

ARN.  7. Serafit aĸarput pângat
         ânanauvaksôvlutik.

ANG.     „Gûd saĸĸerpoĸ uviningme“
         nertordleruteĸarput.

KOR.     Kilak angmartitaumangmat,
         nertordlerĸatigêgitse,
         ĸuviagidlarsiuk!
         Oĸauseĸ issoĸangitoĸ
         uviniovoĸ pivluse,
         piloriktilerluse.

  Mel. 22 b.

ILL.  8. Kuviagijomavavut
         nutarâĸ Gûde aĸartoĸ,
         ullapirsaumik ĸaitsingmat
         piloriktingmatigullo.




II. JÂREMUT NUTÂMUT ILLINGAJUT.

  ============
       20.
  ============


  Mel. 225.

KOR.  1. Nâlegaĸ -- nertornaĸ
         Tamapse nertorsiuk!
         Pitoĸaĸ itsungnairmat
         nutaunerlo pimangmat,
         nutânik issumaggit
         imgerlutiglo pilit!
         Nertornautâ attorlugo
         illũnatik pitsainarlit
         illũnâne inôjut!

  Mel. 132 a.

ILL.  2. „Angerautjauniarnivut
         ĸaninersauvoĸ amma!“
         Kuvê! Anigusârmatta
         uvluvut, ârlorpogut:
         Igvit inôgutaujotit,
         saimanelijadlartotit,
         ĸillanârivaptigit.

  Mel. 151 g.

KOR.  3. Gûmik saimarsaijomik
         tettetuaĸartoĸ
         ungamullo nâlektoĸ,
         tâmna pilorikpoĸ;
         nangmineridlarlugo
         nekoĸsinarnerpâĸ.
         Tarninga sâlaungilaĸ
         kapianartunut.

LIT.  Ikajortaunera Nâlekamit pivoĸ, ĸilangmik nunamiglo senalauĸtomit.
Tâpsoma ittikkatit ĸoitârĸoniangilait serngnigijillo sinnilungilaĸ.
Ahâk, Israelitit udsertortingat sinningilaĸ sikkungingilarlõnêt. Nâlekab
sapumijarpâtit, Nâlegaĸ tachalinerivat aggakpit tallerpikpit ĸânganne.
Nâlekab saputivâtit ĸanoetunit tamainit, tarnît sapumijarpâ. Nâlekab
anninît saputivâ iternîllo mãnanit issoĸangitomut. Nâlegaĸ, sunamik
nerriuktuksauvîk? Nerriungnera illingnẽpoĸ.

  Mel. 84.

ARN.  4. Gûde, saimartilaukkit
         anninivut iternivut!

ANG.     Nerĸiksavut saimakkit
         saimakkillo sullinivut!

ILL.     Toĸomullo pijaukupta,
         angerartitigut paunga!

LIT.  Uviniggit illũnatik iviksukatitun-iput, inûblo pinarnarninga
illũnane iviksukat nuvugolângititun-ipoĸ. Iviksukat pannilerput
nuvugolângillo ĸunorlerput. Sillaĸsoaĸ nungujomârpoĸ allianarningillo,
igville sôrlo illingagavitut itsainarpotit jâritillo
naggaserniatsengilat. Uvluksakka aggangnẽput. Unertutilaunga
apĸutaurĸojarnik arvertarĸovlunga mikseĸârnerne! Ipperarniarnangatôĸ
aggatillo pêrniarnagit uvamnit, Gûde piulijiga! Attît pivlugo
aulatilaunga tessiorniarlungalo!

  Mel. 97.

ILL.  5. Tamânêrĸojomagamga,
         ilingnik kivgartorlunga,
         ajaupiarilaulagit!
         Uvluksakka kittinangne,
         arvertarnera aulatilauruk,
         idluarijarnut perĸovlunga.

  Mel. 83.

ANG.  6. Jêsusib attingane
         uvluksavut nâmalavut!

ARN.     Jêsus aiparivlugo
         sutaitsiarniarpogut.

ILL.     Saimaningata illa
         inuk piloriktipâ.

LIT.  Attinga ivlernartoĸ nertorutigisiuk! Nâlekamik ĸennerasuartut
õmatingit ĸuviasuglit! Nâlekab attinga saputsauviksauvoĸ sôngojoĸ;
idluartub aĸpangervigivâ saputijauvlunelo. Illipsingnut, attimnik
nâlektunut nuijomârpoĸ seĸĸineĸ idluarsijutaujoĸ, inûlinartunik
issagutâlik. Jêsusib Kristusib assianik piulijiksaĸangilaĸ
atteĸangilarlo assianik ĸilaub attâne inungnut tunijaujomik, tâpsomunga
piloriktitaurĸovluta. Tagga Imânuel!

  Mel. 146.

ILL.  7. „Imânuel tagga!“
         taimak ĸaiblartigêkta,
         jâre nutâĸ amma
         attulermigaptigo!
         Manigornadlarmêk!
         imaimat: Gûdipta
         illagivâtigut.
         „Imânuel tagga!“

  Mel. 14.

KOR.  8. Jêsusible attingane
         piniartuksauvogut;
         aungminut inuĸotine
         pairilaungmiligit!

LIT.  Imâk oĸarpoĸ Nâlegaĸ: Ahâk, nutâmik senajomavunga.
Missigingipisiûk? Illa, apĸosinelioromârpunga inuĸajuitome inuĸajuitorlo
kôĸartillugo. Nippiga nâleksiuk, tagva Gûdiginiarpapsinga illipselo
inuĸotigijomavapse; arvertaritselo apĸosinerne attortaurĸojamne
illũnaine, piloridlarĸovluse! Kanoĸtôĸ perĸojakka nâleksigik! tagva
ullapirsauteĸarnît kôktut illinganajarpoĸ idluarsinîllo imarbiksûb
mallingititut.

  Mel. 79.

ILL.  9. Kenuvogut õmamut:
         Gûde, saĸĸertilaungmît
         illagêngniptingne!
         Perĸojarnik tamainik
         nâlektilaungmitigut;
         ivsornaitilaungmitigut!

LIT.  Nâlekablo Gûdipta illanâĸarningata ĸollangiarlitigut; aggaptalo
piniarningit igvit sullitilaukkittôĸ!

  Mel. 106.

ILL. 10. Jêsub attingane uvlome
         nutâmik pigiarpunga.
         Nertornartôngmat, tâpsomunga
         okpernikut ungavunga,
         Jêsub attinga kissiat
         pilorigutigivara.

  Mel. 9.

     11. Amen Hallelujale!
         Jêsusib attinga
         nakorijaule mâne
         pânelo ĸilangme!




III. NELLOJUT UVLUNGANNUT ILLINGAJUT.

  ============
       21.
  ============


  Mel. 22 f.

ILL.  1. Najortigut, Jêsusivut!
         Anernît tillilauruktôĸ!
         Oma tessiorlitigut
         apĸutiksame illingnut!

LIT.  Nâlegaĸ Gûde, atâtavut ĸilangme,

ILL.  attît nertortaule; nâlegaunît ĸailaule; pijomajat piniartaule
nuname sôrlo ĸilangme; uvlome piksaptingnik tunitjivigitigut;
idluinivut issumagijungnaikkit, sôrlo uvagut idluitullivigijivut
issumagijungnairvigigaptigik; ôktortaulungnermut pitinata; piulitigulle
ajortomit!

KOR.  Nâlegauneĸ pitsartunerlo ânanaunerlo pigigangne issoĸangitomut.

ILL.  Amen.

LIT.  Nâlegaĸ Gûd Erneĸ, sillaĸsoarmiut piulijingat,

ILL.  illagẽnartigut!

LIT.  Nâlegaĸ Gûd, Anerneĸ ajungineĸ,

ILL.  issoĸangitomut najortigut!

LIT.  Nâlegavut Jêsuse Kristuse,

ILL.  nâpkigitigut!

LIT.  Igvit, illagêktut Gûdingat atâtangallo,

ILL.  nagligitigut!

LIT.  Omatinik kiglisiniartôjotit, Gûd Anerneĸ ajungineĸ,

ILL.  timivut inigijatit ivsornainermẽtitsainakkit idluarsitillugillo!

  Mel.--519.

      2. Hailig Nâlegaĸ Gûd!
         Pitsartudlartoĸ Gûd!
         Saimarsaijoĸ piulijivut!
         Nâksaungitoĸ Gûd,
         sapkutsitailititigut
         toĸovit ĸaitanginik!
         Nâpkigitigut!

LIT.  Tarninga (nangminerminik) tunergutiksatut sattûtiksatut tunikpat,
kinguvâksaminik takojomârpoĸ, uvluksane unuksitillugit, Nâlekablo
idluarijanga pivalliatitaujomârpoĸ aggangitigut. Tarnime siorniorninga
pivlugo nãmaksititaunerminik takojomârpoĸ illitarĸsinerminullo kivgama
tâpsoma idluartotôjub unuktoĸsuit idluarsititsomârpait, ajorningit
pêjaramigit.

Tamanna pivlugo angijoĸsoarnik illangiutititsomârpara
pitsartuneliksuillo aitûtigijomârpait aĸsârnigaujutitut imâk
pivlugo: inôtsine tuningmago toĸomut.

Oĸauseĸ okpernartoĸsôjoĸ tamatja, angijomik nâleluariaĸarneĸ, Kristuse
Jêsuse nunamut tikingmat idluitullijut piulijartorlugit.

  Mel. 106.

ILL.  3. Kanoĸtôĸ inuit attunit
         õmamiutarilitsuk,
         ĸanoĸ ogguanarmat, sulle
         uvlome torângimatsuk;
         Jêsub pissiaringmagit
         aungminut, kôngmat pivlugit.

  Mel. 132 l.

KOR.  4. Nellojose illũnase,
         Nâlegaĸ nertorsiuk!
         Inôjose illũnase,
         Gûde nakorisiuk!
         illipse aneringmasse,
         illipse nâpkigingmasse
         Jêsuse Kristusekut.

  Mel. 221.

ILL.  5. Gûb ânanauninga saĸĸijârtitauvoĸ
         nunamẽtunut tamainut;
         kivgartoĸatigêt Gûdib sânganẽtut
         mallikpât ĸuviasumut;
         nellojunut sunatuinarnut
         aivlutik oĸâlavigidlarpait,
         Gûdib sangẽtut pitsartutidlarmagit,
         Jêsumik nellojut kigligiutivait.

LIT.  Uititse perorsêviglo takolersiuk; perortut ĸaĸĸorsijarêrput
kattitaksauvlutik. Kattersivik angijôvoĸ, senajuksalle ikkidlarput.
Tamanna pivlugo kattitaksat inuat tuksiarvigisiuk, senajuksanik
tilliklerĸovlugo kattersivingminut.

  Mel. 225.

ILL.  6. Gûdivut Jehova
         imgerutigisiuk!
         Taimaitsungnartoselo,
         aunga âniangillo
         inungnut illũnainut
         sorairase taisigik!
         Nellojullo illũnaita
         angijomik ĸairĸungmagit,
         nellojungnairtisigik!

LIT.  Imâk oĸarpoĸ Nâlegaĸ: Jerusaleme, pigârtuksanik pititsivunga
avaloĸsoaĸotivit ĸângannut; uvloĸ nâvlugo unnuarlo navlugo
nippangertuksaungilat. Ilipse, Nâlekamik erĸaititsijose,
nippangerniarase, nellojut takkorĸovlugit idluarsinernik
nertornautiksangortitaumagavillo nuname.

Ijîkik uitarlugik avatingnẽtunik takunârit; tâpkoa illũnatik
kattimgavlutik tikipâtit. Tagva takunârlutit erĸiertoromârpotit õmatillo
tiglerlunelo angijororomârpoĸ, pivianartoĸsuit imarbiksûb kiglinganẽtut
nûtitaukpatta illingnut nellojoĸsuillo perĸutigijangita tikipattit.

  Mel. 95.

ILL.  7. Aggane putoggit Jêsub
         sorairane tamartunut
         issakpait illũnainut.
         Nellojut sunatuinait
         piulijaujomadlartut
         aitipait iglominut.

LIT.  Kikkertat utaĸĸivânga, oĸarpoĸ ĸilangmiugasaksuit Nâlegangat,
umiaĸsuillo sivorliovut, ĸitorngatit tamaungartitsomavlugit ungasiktomit
Nâlekab Gûdivit attinga pitjutigivlugo ivlernartitorlo Israêlikkune
pitjutigivlugo, ânanausingmattit. Ahâk, tâĸsûb nunaĸsoaĸ ullikpâ
tâĸsinerublo nunaĸatigêksuit ullikpait, kissianele ĸollikkut Nâlegaĸ
nuivoĸ, ânanaunersoanga saĸĸijârpoĸ ĸollikkut, seĸĸinerub nuivinganit
nippivinga tikidlugo Nâlekab attinga nertortaurĸovlugo. Nellojullo
ĸaumanerijarnut arvertaromârput attanivillo ĸollikkut nuilertub
akkisungninganut. Makkilerit ĸaumalerlutillo, ĸaumartiksat tikingmat
Nâlekablo ânanaunersoanga ĸollikkut nuingmat.

  Mel. 22 b.

ILL.  8. Illagêt pigialerput,
         unuktulle tâĸsiorput
         sulle; ĸaumaksalaungmikit
         tamaita, ĸaumaksaigavit.

LIT.  Illa igvit Gûdeojotit tamainut, nertortaujotit issoĸangitomut,
inungnut illũnainut piuliklerteolilaurit, pingortitatit tamaita
nâpkigikkit. tamaita illikut ullapĸosilaurangne nangminernut nunamẽtullo
ĸilangmẽtullo.

ILL.  Tussalaungmitigut, nagliktotit Nâlegaĸ Gûdelo!

  Mel. 107.

      9. Illũnatik tussartitaulit,
         piulijaumaringmatta,
         oĸautsinik illaliortut
         Gûmut inuĸutaungmatta,
         illâle angervigingmagit,
         ĸitorngarijomadlarlugit.

LIT.  Illagêngoĸativut nellojunit pijut saimakkit saputivlugillo ijib
takkonatingatut; ĸaumaksaijungortilaukkit inuit akkornganne, tâĸtomẽtut
toĸublo tachalininganẽtut sulle ĸaumaksartaurĸovlugit!


KOR.  Nellojose tamapse, Nâlegaĸ nertorsiuk!

ILL.  Inuillo tamapse, nakorisiuk!


LIT.  Tillijatit nellojunut saputilaukkit imakullo nunakullo; oĸausingit
kigligiutjijut aungnik illaĸartikkit anernermik pitsartunermiglo.
Nunaĸarningit nane ĸaujimavattit sullijangillo, torĸormatsuglo oĸauseĸ
Kenuersârnernik. Saputilaukkit nelliutomit ôktorlungnartomit attîllo
hailigeojoĸ taijaule pivlugit! Manigoruteĸarlit, illagêgutêĸaramik
tuksiarutjaugamiglo illagênut tillijigijamingnut ĸannivit
perĸojanga malliklugo. Naglingneĸ, ikkomatut ikkoalajoĸ,
nagligutigijat uvaptingnik, ikkitsuk illagêngniptingne.
Akkonaptingnêtoĸatsainartitsilaurit issumaĸartunik kigligiutjijutitut
taipkotitunaĸ unuktutitut, inôsermingnik ivlersilaungitutitut
toĸo tikidlugo aglât. Illũnamassiata, taipkoa uvagullo,
pitsartutilaungmitigut nunangine nunaptingnelo tamaine!

  Mel. 121.

ILL. 10. Mãna nagliktavut
         illavut taunane
         Jêsusib Kristusib
         ullapirsautâne
         salutidlarpavut.
         Jêsub tamapse
         takunârlise, -- takunârlise!

  Mel. 205.

     11. Amen illa, -- Halleluja!
         Jêsus Nâlegaviksôjoĸ
         õmamut -- nertorlavut,
         tamaita piulingmagit!
         Gûb inuĸotingita
         ĸaujijatuarivât,
         pitsartutitigivât,
         nertordlerutigivât.

  Mel. 22 f.

     12. Pakkoa illagivlugit
         takpâne nertoruptigit,
         taututsainalerpaptigit
         ĸuviagitsainarlutit.




IV. JÊSUSIB ÂNIAVIANE ATTORTAUSÛT.

a) Jêsusib âniavingit.

  ============
       22.
  ============


  Mel. 152.

KOR.  1. Jêsusib ânianga,
         aulaumajârninga
         mãna ĸemergolavut
         illa nertorlugo!
         Erĸaumatsialauĸta
         piniarninginik,
         toĸolerĸârtinago
         piulilerluta!

  Mel. 151 a.

ILL.  2. Aiparijomavagit
         Getsemanemelo
         pivlunga kiksarlutit
         tautuĸôlerpagit,
         ĸanoĸ tagvane timît
         merngortortoĸ pâmangmat,
         aungmik kiagukavit
         ullapirsautimnut.

KOR.  Gûde, Gûde, Nâlegara, pivlunga toĸomut aulaumajârtitauvlutit,
kiagungnitit auktun iput. Okpernera tagva tataminiarpoĸ. Inôseĸ
nangmineĸ toĸomut aivoĸ ajornikka pivlugille.

  Mel. 14.

ILL.  3. Tautualo takominaĸ
         tarningat ânia,
         aulaumajârtitauvlune
         sêrĸortulaungmalle.

  Mel. 184 b.

      4. Illungertudlartoĸ toĸomut,
         illuengartoĸ âniaĸ,
         Engelit iliangata tikitub
         nekoĸsitipâ takpângat.
         „Ermgusiarsuk ânialik,
         ajornangipat, pêrlugo“
         atâtaminut tuksiartub
         kiblikpânga, tussarapko.

  Mel. 99 b.

KOR.  5. Jêsusiga tautukapkit
         perorsêvingme âniatit,
         õmatipkut kibliktauvunga,
         toĸomut aglât tarnikut
         siornioravit pivlunga.
         Kanoĸtôĸ mãna pigilaunga!

  Mel. 124.

ILL.  6. Omatimne toĸonit
         najorlago
         tamât siorniornit,
         ĸaut tamâllo
         missigilakka, aungnut
         âĸiklunga,
         toĸotigigamga,

  Mel.--151a.

KOR.  7. Aungmik kiagungningat,
         tarniblo kiksartub
         ĸaujitipânga illa,
         ôma naglingmanga.

  Mel. 146.

ILL.  8. Kujagidlarpara,
         kibliktaudlalerpunga,
         tautukapko illa
         ĸeadlartoĸ pivlunga
         orĸsub ĸaĸĸangane,
         allaromairpara,
         inôtillungale
         ungagẽnarpara.

  Mel. 243.

KOR.  9. Jêsuse aulik, erĸitsomavagit,
         aggut kutersuit immerlugit,
         pivlunga igvit aunârtôgavit :,:

     10. Kiaptiĸarnit aullo kussilerle
         tarnivullo saimarlugit mãna.
         ubvarlugit õmativut,
         ubvakit aungnut kovimajomut.

  Mel. 240.

ILL. 11. Pingortitigale,
         nertorpagit mãna,
         aungnut piuligamga.
         Pissiarivlunga
         toĸotigigamga,
         ĸujagidlarpagit.
         Kikiaktornernik
         taimaktauĸ ikkingnik
         erĸaitsainarlanga
         inôtillunga,
         nagligidlaramga.

  Mel. 79.

     12. Aungmik ĸugvioravit,
         annersadlarmigavit
         âniadlarlutit,
         aijomârpat tarniga
         aggangnut, Jêsusiga,
         angerarviksara pikpat.




  ============
       23.
  ============


  Mel. 124.

ILL.  1. Amma takunâlaunga
         perorsêvingmit!
         Tagvunga tautukama,
         taimaitunik
         pijoĸalautsengilaĸ,
         inukulluk
         piulivlugole.

  Mel. 152.

KOR.  2. Kristus piulijivut
         ajortoĸangitoĸ
         unuarme tiguvât
         sôrlo inuartoĸ.
         Inuit sullinatik
         tâmna passidlarpât,
         mittautikumavlugo
         kikiaktortaurĸovât.

  Mel.--79.

ILL.  3. Toĸotaujoĸ ĸejungme
         âniadlartauvlune
         Gûde Nâlegaujotuaĸ.

  Mel. 36.

KOR.  4. Nagliktoĸ Jêsuse, sumik pilauĸêt,
         taimak pidlaraksangortilaungmattit?
         Illa sôg toĸotaksangortillutit
         passilauĸpatît?

  Mel.--151a.

ILL.  5. Ajornipta sunaubva
         âtipât Gûdivut
         nellojut agganginut,
         erĸartuivingmut.
         Attorpait ânernartut
         attorajartavut.

  Mel. 168.

      6. Annaujaujomalauĸpotit
         âniatailivlunga,
         passijaujomalauĸpotit
         passijautailivlunga,
         ominartitaulauĸpotit
         ominarungnairtillunga,
         illa opigivlutit,
         Jêsus, ĸujagivagit.

  Mel. 216.

KOR.  7. Saugârsuk nangmalerame
         sillaĸsûb inungita
         ajorninginik, tarnikut
         siorniorutigivait;
         nukingerutijauvlune
         pivluta toĸotaugame
         inôseĸ tunivlugo;
         mittautigijaudlartorlo
         kikiaktormatsuk, oĸarpoĸ:
         „âniajomavunga“.

  Mel.--165.

ILL.  8. Pivluta pititauvoĸ
         ajortut agganginut,
         ajornivullo tamaita
         âniajutigivait ôma.

KOR.  Ahâk, Gûdib saugârsunga, sillaĸsoarmiut ajorninginik nangmartoĸ!

  Mel. 36.

ILL.  9. Naglingningnit tukisijomavlugo
         ajorpunga illa. Kanorlo, Jêsus,
         akkilêvigivlutit pijuksauvîk
         piniarnipkut?

  Mel. 216.

     10. Naglingnit uvlut unuat
         imgerutigivara,
         tunivunga tamainigle
         illingnut illũnarma;
         õmatima opigomut
         ĸujalimut nakorimut
         nertutsainadlarlitit!
         Ajungivigẽnaramga,
         õmatimnut nênerpara,
         puigorungnairlagit!




  ============
       24.
  ============


  Mel. 165.

ILL.  1. Aniavinginut tamainut,
         tarnîgle, aipariuk;
         tamât siorniorninga
         õmamut erĸariuk;
         niaĸôsertauninga,
         mittautigijauninga,
         tamaita ikkingit auggit
         inôvituarilikkit!

KOR.  Nachogijaunerpângolauĸpoĸ kamagijaunanelo, illũnane ânialik
ĸanimasiliglo; taimak nachonalauĸtoĸ, illũnatik kênatik tâpsomangat
allarmatsuk.

  Mel. 124.

ILL.  2. Takolaulanga, ĸanoĸ
         omigijivit
         âniatilaungmattit,
         Jêsusiga,
         mittautigidlarlutit
         angijomik,
         niaĸôserlutit.

  Mel. 185.

      3. Pivlunga taimak tigluktaulauĸpoĸ,
         oĸautaujungnangimat;
         õmatiga ônarsidlalerpoĸ,
         tauturĸôjarangapko.
         Ahâgle ĸollêngata killingit!
         Takosiuk ĸaunga ônadlartoĸ!
         Niaĸub âniangata
         kiblikpâ illũnara.

  Mel. 151 a.

KOR.  4. Niaĸoĸ ikkilẽnaĸ
         mittautigijaujoĸ,
         niaĸôsertaumajoĸ
         kakkilautilingnik!
         Gûb ânanâuningane
         takuksaurĸâlautoĸ,
         mãnale ĸataktitoĸ,
         opigidlarpagit.

  Mel.--168.

ILL.  5. Anertaujoĸ illũnane
         ungagijaksaringilagit?
         Aukak, erdligilagit
         takunâtsainarlutit.

ANG.  6. Tussarnertunut nippinut
         tuksiaritse imâk,

ARN.     tailugolo sorairase:
         Ahâgle, inuk una!

ILL.     Sumigle pilauĸtoĸ una?
         Ullernaigituarapko,
         âniaĸ tautuklugo
         sorairniangilanga.

  Mel. 79 b.

KOR.  7. Nachonartitaudlartoĸ
         mittautigijaujorlo
         ungagidlarpara;
         aunârtitaĸ kênanga
         kakkilautiâlungnut
         opigijomadlarpara.

  Mel. 149.

ILL.  8. Kanoĸtôĸ, Jêsusiga,
         nagligẽnarlagit,
         nâksaungitomut illa
         ĸêmitigivlutit;

KOR.     assingnik -- illale
         kângnangale mâne
         missigilagittôĸ!

ILL.  9. Aniajungnairpunga,
         Jêsus âniangmat,
         pidlartaujungnairpunga,
         Jêsus pidlartaungmat;
         ajorneĸ -- toĸolo
         sâlagijaudlarpuk
         Jêsusib aunganut.

  Mel.--151a.

     10. Opigidlarlagillo,
         sujungaitinamga;
         ajutsainaramale,
         ikkingnut pairinga!




  ============
       25.
  ============


  Mel. 151 a.

ILL.  1. Aiparijomavagit
         Golgatamut mãna;
         takolago pivlunga
         mâne pijaulernit.

ARN.     Tussunermut õmame
         malligomavagit;

ANG.     ijîkka ĸugviorpuk,
         erdligidlarapkit.

KOR.  Passijaksaungitotit, toĸojotit ĸejungme, pêjangikungne ajornivut,
assionajalauĸpogut, Ullapĸosertigut, Jêsuse, Jêsuse!

  Mel. 184 b.

ANG.  2. Erĸsuklugo senningajolik
         aivoĸ mãna kiksarlune,

ARN.     õmame ikpigijarêrpoĸ
         âniajuksaunerminik.

ILL.     Taimak ĸannilâlaurapkolo
         tikilunga Golgatamut
         tautugvimnut nivingartamik,
         tagva illuga ĸeavoĸ.

  Mel. 126.

      3. Mâne igloliorta!
         tagga tussunera,
         tautuinarlugolo
         ânanaugijara.
         Illannâma toĸunganut
         illuma issumangit
         torâtsainarlittôĸ!

  Mel.--151a.

KOR.  4. Timâ tautulersiuk
         nukkingertaumajoĸ,
         kikiaktulermatsuk
         senningajolingmut.

  Mel. 167.

ARN.  5. Naglingnit asseĸangitoĸ
         opigijomavara,

ANG.     passijaujutiksaĸarnak
         pivlunga toĸogavit.

ILL.     Tukkisitsiarlangatôĸ
         naglingningnersoarnik
         õmatipkut, Jêsus, tagva
         inûlijaudlarpunga.

  Mel. 184 a.

      6. Omatipkut manigorpunga,
         Gûd, âniat tautukupko.
         Illuma ĸuviasutinga
         imaipoĸ: ĸorlorvigigungne
         aungnut õmatiga, Jêsuse,
         kiagukpit kiblikpanga,
         okpernermut erĸilerupkit,
         tautuvillo saimarpanga.

  Mel. 185.

KOR.  7. Kujanaĸ nagliktivut Jêsuse;
         akkisartoraptigut
         âniarnut kappianartunut,
         opigidlarpaptigit;
         mãna tautungigalloarpaptigit
         ungagẽnaromavaptigille.
         tagva aivigivlutit
         tautugomârpaptigit.

  Mel. 79.

ILL.  8. Allagaigilauĸpakka
         erĸaumajaujungnartut
         tamaita tarnipkut,
         kibliktaulaunguangale
         tikilerĸârtinanga
         Golgatamut. Opinarmêk!




  ============
       26.
  ============


  Mel. 79.

KOR. I.  1. Illagêktut okoĸse!
            takujartulersiuk
            inôtigijase!

KOR. II.    Toĸotaujoĸ ĸejungme
            âniadlartauvlune
            Gûde Nâlegaujotuaĸ.

KOR. I.  2. Nautsertutsiarsiuk
            timinga aunâdlartoĸ
            ikkilertaudlartoĸ;

KOR. II.    õmamigut âniamut,
            serleĸititaulimut
            angijomik annersârtoĸ.

  Mel. 82.

ILL.  3. Pinarnadlartotôjoĸ
         illa piulijivut
         tautukaptigo sajuktoĸ,
         kapiasumut ĸeajoĸ
         aunârtorlo toĸomut
         pivluta naglingnermut.

      4. Illa taimaitsainarpoĸ,
         ajortut serridlarput,
         piuliklerteĸaramik
         toĸolauĸtomik pivlugit,
         pinaridlatsainarpât
         kikiaktorsimajoĸ.

  Mel. 185.

      5. Toĸovit manigoidlarninga
         nekoĸsitigilago,
         tarnipkut kikiaktortauvingne
         najutsainarlagillo.
         Piulijiga, nellungilarma,
         toĸungnik nellojungnairtinamga,
         manigortaumagama,
         taimaitsainartiminga!

  Mel. 232.

ANG.  6. Piviksara tikilerpat,
         takotilaunga toĸungnik,
         manigortaurĸovlunga!

ARN.     Kapiaktoadlarnima
         kingorlerpânganne, Jêsus,
         ikkingnut pullatinga!

ILL.     Anerneĸarungnairuma,
         pivlunga toĸotaujotit,
         saĸervigilaungmingatôĸ
         tarnigalo neksarlugo!
         Nâlegaĸ Krist,
         ĸenuvunga: toĸognma,
         uvamnêtsainalaurittôĸ!

KOR.  Kugvinut merngortoruma, toĸoleruma, toĸut ullapirsautigivara
tettigivlugo! Aggangnut tessiulaunga, sajukuma, ĸollaruma uvluma
kingorlianne angerarvimnut!

  Mel. 151 a.

ILL.  7. Ikajunga, Jêsuse,
         illingnẽtillunga!
         Okperneĸartilaunga
         illingnut toĸunme!
         Pitsartutilaungminga
         sâlaĸartillunga,
         nipliarĸârtinanga:
         nãmaksivoĸ illa.

  Mel. 151 Aria.

KOR.  8. Illingnut okperpunga
         erĸidlarlutillo,
         toĸogavit pivlunga
         illuvertauvlutit.
         Jêsusele, âniat
         tettigivara kissiat,
         angeraleruma,
         illingnẽlârpunga.

  Mel. 83.

ILL.  9. Aniatigingrmanga,
         aunârtoĸsôngmat pivlunga;
         takpâne sorairnanga
         hallelujâromârpunga;
         tussarnidlarpoĸ tagva
         ĸujalidlarniksara.




  ============
       27.
  ============


  Mel. 109.

KOR.  1. Aulajeĸatautigilakka
         Jêsub ânia toĸoalo
         taimaktauĸ ikkingit auggit
         illutorsimajuglo ijîk
         õmatâlo angmartitaungmat
         pivlungale tarningermat.

  Mel. 151 a.

ILL.  2. Aniadlarĸârvingnit
         siornioravit
         ĸallugiaĸsoarmut
         kappijautillutit
         tautuĸôtsainarlagit
         inôsimne tamât.
         âniatit tamaita
         inôtigivlugit.

  Mel. 152.

KOR.  3. Seĸineĸ nippilermat
         unulertillugo,
         ĸejungmit aĸartipât
         Jêsusib timinga,
         illuvermullo tagva
         illijartortauvoĸ;
         uvlunik pingasunik
         udsertortaurĸovât.

  Mel. 240.

ILL.  4. Pingasôlijotit,
         tamapta uvlome
         Jêsub illuviane
         ullapirsautelingme
         nakorivaptigit,
         kajusimanernik
         saĸertitsigavit
         piulijauniptingnut
         Jêsub toĸunganut.
         Puigungilavut
         soraingitomut.

  Mel. 184 a.

      5. Jêsuse, pigiluarminga
         akkiliutigivlunga!
         Erĸaumajaksaĸarlangatôĸ
         õmatimne naglingnernik,
         pititigijarnik toĸomut,
         piulijaudlarĸovlunga!
         Kanoĸtôĸ ungagẽnarlagit!
         Tussaramga ĸaujivunga.

  Mel. 14.

      6. Nuname inôtillunga
         toĸonît ĸejungme,
         âniatit ikkitillo
         ullernaigilakka!

      7. Uvlut nelliutikpatta,
         angeraleruma,
         tarniga aijomârivat,
         illingnêrĸovlunga.

KOR.  Toĸolauravit pivluta, nagliktoĸ Nâlegaĸ, manigortigut!

Tikitsomârnernut uvaptingnut angerarĸojauniptingnullõnêt manigortigut!

Inôtsivit piniarninginut, ânianernut, toĸonernut, Nâlegaĸ,
saimausertigut!

Merngoersernernut illuverme ivsornaitikit merngoerservivut!

Tamapta tussugivavut Nâlekamẽnivut pilloringnermelo illa takojomavlugo.

  Mel. 75

ILL.  8. Ijîgik, ĸaninga,
         timinga ikkelik
         sungertutigijavut
         takunâromârpavut,
         tamaitalo ikkingit
         ĸemergutsainarlugit.




b) Kikiaktorsimajub oĸauserilauĸtangit.

  ============
       28.
  ============


  Mel. 51.

KOR.  1. Jêsus kikiaktortaungmat,
         timinga ikkilertaungmat
         âniataudlarlune,
         kingorlît Jêsub oĸausingit
         erĸaumadlarlavulle!

  Mel. 151 a.

ILL.  2. Nekoĸsinarput illa
         Jêsub âniangit.
         Opigosudlarpogut,
         tautuĸôruptigit
         Jêsus anerniptigut,
         ĸunutuidlutit
         toĸovingnut aigavit
         kissipta pivluta.

KOR.     Atâtâk, issumagijungnaivigikit. sullijatik nellungmagit!

  Mel. 106.

ILL.  3. Tagga nâpkigosudlarninga
         ipaksijungnangitavut!
         Tagga aggangit issangajut
         manijub idluitunut,
         illapsugosutsainartub
         tikikupta, ĸaingikupta.

  Mel. 221.

      4. Gûdib naglingninga ittijovaksôvoĸ
         Kristusekut saĸĸijârtoĸ.
         Ikomatun itoĸ kajungersaininga
         ipaksijaujungnangilaĸ.
         Kanoĸ, naglikangne ajortuggit,
         nâpkigigange omigijitit?
         Illa, igvit illannâĸadlartotille
         ajortoliksuit annerilaurangne.

  Mel. 106.

      5. Assiorĸonginamitigut,
         Gûdib ikajorpâtigut,
         tamanna pivlugo nunamut
         erningat tikipâtigut;
         taimaimallo õmativut
         pattaktorpait tupaklugit.

  Mel. 217.

KOR.  6. Oĸarniarminak: sulle
         tuavitsariaĸangilaĸ,
         nunab allianarningit
         attoromarĸârpakka sulle,
         uvlome nâpkiningnine
         Gûb sorairniangimago.

ARN.     Aukak, nipliangmat uvlome
         piulijomavlugo tarnit,

ANG.     tussaruk, assiorĸonago.
         Jêsusib nâpkigingmago.

  Mel. 182.

ILL.  7. Piulijiga, pâmakpunga
         ittigangnut, nâpkiginga,
         ikkitit kunitsainalakka,
         pêjakillo ajornikka,
         tâpkoa unudlarningit
         kittiksaungitôgalloarput;
         ivjôjunga ajaktornanga,
         ajortut piulijingat.

KOR.  Passijaksaungitotit toĸojotit ĸejungme, pêjangikungne ajornivut,
assionajalauĸpogut. Ullapĸosertigut, Jêsuse, Jêsuse!

  Mel. 106.

         8. Naglingniub nelleĸangitub
         ajornivut pêjarmagit,
         Kristusib aunganut illuvut
         nellâgut inûlijauvut;
         Kristub aunga nipliangmat:
         nâpkinermik! nâpkinermik!




  ============
       29.
  ============


  Mel. 51.

KOR.  1. Jêsus kikiaktortaungmat,
         timinga ikkilertaungmat
         âniataudlarlune,
         kingorlît Jêsub oĸausingit
         erĸaumadlarlavulle!

  Mel. 127.

ILL.  2. Passijaksaungitotit
         toĸojotit ĸejungme,
         sinaungaitsainartotit
         nachogijaujotille,
         pêjangikungne ajornivut,
         assionajalauĸtogut;
         nâpkigitigut, Jêsuse, Jêsuse!

KOR.  Ahammarik, ahammarik oĸaupagit: Uvlome aiparilârpagit Paradîseme.

  Mel. 217.

ILL.  3. Jêsusima nâpkigivait
         ajornernik sanikterijut,
         inûblo Engeliblõnêt
         ajortangit manigorlugit,

ARN.     tarnikut saksârtut aglât,
         mamaitut Gûmut ingmingnullo,

ANG.     perĸojanut erĸartortaujut,
         pijuksat ânianartomut,

ILL.     tâpkoa ĸellarudjârpait,
         Jêsusima nâpkigivait.

  Mel.--151a.

KOR.  4. Ahâk, ovanẽpunga
         ningarijaksauvlunga;
         Jêsuse nagliktiga,
         nâpkigilaungminga!

  Mel. 75.

ILL.  5. Namut sâniarpîk,
         nênertaudlarama
         ajortovaksoarnut?
         Kia piulivânga?
         Inungne kiksarnimnik
         pêjaijoĸatsengilaĸ.

  Mel.--151a.

KOR.  6. Inuartoĸ saimarpat
         pilloriktillugo,
         taimak nerriukpunga
         pilloriktitaunimnik.

  Mel. 155.

ILL.  7. Saimaneĸ angidlarpoĸ
         ajortolingnut tamainut
         Jêsumullo
         manigortaumajunut,
         tâmnalo
         aiviginiarunitsuk,
         illaliortautsainarput,
         Jêsub nâpkigingmagit.

  Mel. 22 a.

KOR.  8. Tikkikupko Jêsusiga,
         imâk oĸarniarpunga:
         ajutsainarama illa,
         aut pivlugo itterlanga!

  Mel.--165.

ILL.  9. Illa Paradîsemut
         ajortub aivianut,
         Jêsus, ittertilârparma
         pinarnarsitilungalo.

KOR.  Nâpkigosungniojotit igvit, Gûb saugârsunga, nunamit avileruma,
imâk manigormilaunga: Uvamnêlârpotit Paradîseme!

  Mel. 164.

ILL. 10. Aungagut, ikkingitigut
         ĸilangmut itterpogut;
         taimailertingmattigulle
         amuluta ingminut,
         pakkoa illagêt
         imâk tuksiarput:
         Gûd saugangalo nertornaĸ,
         aungat idluarsarmattigut.




  ============
       30.
  ============


  Mel. 51.

KOR.  1. Jêsus kikiaktortaungmat,
         timinga ikkilertaungmat
         âniataudlarlune,
         kingorlît Jêsub oĸausingit
         erĸaumadlarlavulle!

  Mel. 114.

ILL.  2. Tarnîk, illa nekoĸsijaudlarpotit,
         toĸotauviane nangertotit;
         õmatinganik takunârpotit
         anersaumivigidlarĸattartarnik.
         Tagvangat aularnak inôserne,
         takunârĸattarmattit naglimut.

KOR.  Arnaĸ, ahâk, tagga ernît! Igvillo, ahâk, tagga anânat!

  Mel. 58.

ILL.  3. Jêsus naglingnikpoĸ inungnik
         inuktut nagligosuktotut;
         Lazarus, Johannese,
         Marta, Maria
         nellâgut pilloriktitaulauĸput,
         naglingmagit.

ANG.  4. Taimak, Jesuse nagliktara,
         Johannesetut nagliginga!

ARN.     Magdalenatulle
         salutipagit
         erĸilerlugillo ittikatit
         naglingnermut.

  Mel. 22 a.

KOR.  5. Anernipkut uvlometauĸ
         nivingajoĸ tautukpara,
         sôrlo takunâlaumakko
         Johannesib Mariablo.

  Mel. 23.

ANG.  6. Omatille tettedlarmat
         naglingnermik uvaptingnik,

         ARN.  mattomunga aumavogut,
         õmame kiblikaptigut.

  Mel. 124.

ILL.  7. Takunâlaunga, Jêsus,
         ĸejungmille,
         sôrlo takunârangne
         Johannese;
         kajungersartaulanga
         mattomunga
         erdligidlarlutit.

  Mel. 167.

      8. Naglingnersoarnut, Jêsus,
         pissiarivaptigut,
         perĸutigijaurĸovluta
         illingnut illũnata.
         Omatimnit pêlauruktôĸ
         kapiasudlarnera,
         naglingniktotit Jêsuse,
         âĸilunga piginga!

  Mel. 184 b.

KOR.  9. Toĸojutigijomavlunga
         nuname inôlauĸtotit,
         õmatima tussugivâtit,
         Jêsuse erdligijara!
         Aungnut pissiarilauramga,
         okpernikut erĸilagit!
         Ikajoriartulaungatôĸ,
         ĸattangutiga Jêsuse!

  Mel. 14 a.

ILL. 10. Ije, tautuktoĸ Golgatame
         toĸolervingmine
         Mariamik, Johannesemik,
         sinisitsengilaĸ.

  Mel. 45.

     11. Saimanermut
         tautungmanga,
         pilloriktitauvunga,
         kiksaleraigumalo
         manigulerpanga.




  ============
       31.
  ============


  Mel. 51.

KOR.  1. Jêsus kikiaktortaungmat,
         timinga ikkilertaungmat
         âniataudlarlune,
         kingorlît Jêsub oĸausingit
         erĸaumadlarlavulle!

  Mel. 79.

ILL.  2. Kanoĸ Gûd ajungitoĸ
         illungertûtingmatsuk
         ajortullinipta,
         erningat ânianga
         issaĸajauningalo
         nautsertudlaromavakka.

KOR.  Kapiaktoalerpoĸ sorsugiarêrĸârane illuvermullo illijaurĸârane.
Gûdîk, Gûdîk! sôg ĸemakpinga?

  Mel. 519.

ILL.  3. Hailig Nâlegak Gûd,
         pitsartudlartoĸ Gûd,
         saimarsaijoĸ piulijivut,
         nâksaungitoĸ Gûd,
         saputidlalauĸtigut
         kapianarto vingmit!
         Nâpkigitigut!

  Mel. 175.

KOR.  4. Kina tettigilârpigô
         kapiaktoadlarnima
         kingorlerpânganne nuname?
         Kina tarnininik pairĸsivâ,
         uvanga sangẽtojunga
         toĸomut tikitaulâruma?
         Tagva tungavigivagit
         Gûdiga, piulijiga.

  Mel. 22 a.

ILL.  5. Kemaktaulauĸtotit Gûmut
         Jêsus, ĸemangniarnanga!
         Imerungnit erĸarlago
         kapiaktoadlarnimne!

KOR.  6. Omamigut âniamut
         serleĸititaulimut
         angijomik anersartoĸ.

Jêsus nipliavoĸ: Imerukpunga!

  Mel.--165.

ILL.  7. Inuit nelliata
         ipaksijungnarĸagîk
         imerungnît, ĸêmitingnît
         inuit piulivlugit?

  Mel. 167.

      8. Omatit angmatsainarle
         uvaranut! Pullalanga
         sennerangnut, sangêkuma,
         nekoĸsijaurĸovlunga.
         Sôrlo tukto imeruktoĸ
         imerviksiudlarmat,
         tarniga torâtsainarle
         ikkingnut aunârtunut.

  Mel. 151 a.

      9. Kapiasudlaruma
         toĸolerviksamne,
         manigortaulangatôĸ
         kapiasungnernut!
         Aukpit, piulijiga,
         nekoĸsitilinga!
         Aungerutileruma,
         ullerriairtorlagit!




  ============
       32.
  ============


  Mel. 51.

KOR.  1. Jêsus kikiaktortaungmat,
         timinga ikkilertaungmat
         âniataudlarlune,
         kingorlît Jêsub oĸausingit
         erĸaumadlarlavulle!

Nãmaksivoĸ! âniagêrpoĸ; piulijauvogulle, saugârsuk toĸotaungmat.
Nãmaksivoĸ!

  Mel. 166.

ILL.  2. Nâmaksivoĸ! oĸarpogut
         piulijaumajogut;
         tungalijaungikuptalo
         ĸairtome mattomane,
         toĸub pitsartuninganut,
         tâĸtoĸsoarmiunut,
         kassêngmatta uvaptingnut,
         sâlagijaunajarpogut.

ANG.  3. Nãmaksivoĸ! piulijaunît
         nangmineĸ sapperangne,
         piniarnernut ajornitit
         pêjarungnanginangne.

ARN.     Nãmaksivoĸ! kamagiuk.
         akkilêrĸungilâtit,
         okpernermẽtuaruvit
         tamât inôtillutit.

  Mel. 58.

ILL.  4. Jêsub tunergutauninganik
         õmamut tetteĸatsainartoĸ
         tunganilijauvoĸ
         ĸairtummaringmut,
         sillaĸsoaĸ nungulerpallõnêt,
         pêngitomut.

KOR.  5. Opinaĸ ikkiliojotit
         saugârsugle, toĸungnut
         ĸassilinartomut Gûmut
         ullapĸoseraptigut.
         Mângat avigomârupta,
         hailigeojoĸ toĸut,
         âniavit pitsartuninga
         sungertûtigivavut.

  Mel. 71.

ILL.  6. Nãmaksitinangne
         piulijaunera,
         tettigivagit
         inôtillungalo
         toĸolertillungalo
         ĸaut tamât illa.

  Mel.--151a.

      7. Kanoĸtôĸ õmatimne
         nakorẽnalagit!
         Opigidlalagillo
         sujungaitinamga,
         ajutsainaramale
         ikkingnut pairinga!

  Mel. 234.

      7. Saugârsugle toĸotitaĸ,
         ĸujanadlarpoĸ nâpkiningnît;
         naglingnartotit Jêsuse,
         tarnipta ĸuviagivâtit.

ARN.     Pivluta kapiasuktotit
         timîllo âniatitaujoĸ,

ANG.     pivluta tarningertotit,
         sennerĸakut kapijauvotit.

ILL.     Torârtimitigut,
         Jêsuse, toĸungnut!
         Tarnipta sânginêtsainalaungmît!
         allarnagolõnêt,
         Kristus Gûdeongmat
         pidlautiksaptingnik pêjaijoĸ.




  ============
       33.
  ============


  Mel. 51.

KOR.  1. Jêsus kikiaktortaungmat,
         timinga ikkilertaungmat
         âniataudlarlune,
         kingorlît Jêsub oĸausingit
         erĸaumadlarlavulle!

  Mel. 244.

ILL.  2. Nâlegaĸ ânialik,
         najoromagapkit,
         ĸemergoluarlagit,
         ĸuviagigapkit!
         Ittikattit mãna
         erĸiniarlakka,
         ijîkik illutortuk
         ullernaigilâkka!

KOR.  Atâtâk! anernera aggangnut perĸovara! Niaĸune nairlugo toĸolerpoĸ.

  Mell. 22a.

ILL.  3. Oĸautsivit kingorlingat,
         toĸokuma, atorpara;
         akkitudlartoĸ tarniga
         aggangnut perĸolârpara.

      4. Sennerakkut angmartokut
         tarniga angerartiuk;
         oĸautsivit kingorlingata
         toĸumne manigorlinga!

  Mel. 232

ANG.  5. Najuinaromavagit,
         najormigamgatauĸ igvit,
         tagga ĸuviasutiga;

ARN.     ĸairtotun itôgavillo,
         tamanna tettigigapko,
         tungavigẽnarpara.

ILL.     Tettigivâtit tarnima
         ungagivlutit, Jêsuse,
         takkûterĸaranuk aglât
         piviksara nelliupat,
         Nâlegara
         Jêsuse, neriukpunga,
         illingnut angerartinga!

  Mel.--83.

KOR. 6. Avatigigaminga,
         allaromangilânga.

ILL.  7. Allaromangimanga,
         ĸuviasuktoĸ tarniga,
         tettituarigapko;
         toĸolerpallo timiga,
         manigortigivara,
         adsigijomârapko.

  Mel. 151 Aria.

KOR.  8. Illingnut okperpunga
         erĸidlarlutillo,
         toĸogavit pivlunga
         illuvertauvlutit;
         Jêsusele âniat
         tettigivara kissiat,
         angeraleruma,
         illingnẽlârpunga.

  Mel. 126.

ILL.  9. Taimak sorailerpunga,
         aggait tigujima
         sapkuniangilânga,
         takûterĸâranuk.
         Tautugungnairĸârtinanga,
         õmat tigliktillugo
         puigungilara.

  Mel. 119.

     10. Amen illa, -- Amen illa!
         Taimak manigorpogut,
         harfit nipliarĸârtinagit
         imgerusertâmiglo
         imgerĸataurĸârtinata:
         Saugârsuk, toĸotaulauravit,
         tamaunga -- pivogut.




c) Karfraitagemut illingajut.

  ============
       34.
  ============

  (Ketterarêrninganut.)


  Mel. 235.

ILL.  1. Nertornaĸ illingnut,
         Gûdib saugârsunga!
         sennerait kappijaulaungmat,
         timit ikkilertaulaungmat.
         Engelit tukisijomavât
         inuit piulijauningat,
         ĸaumajorle inortatik
         opigosumut nertorpât.
         Illagêt angerutaujut,
         sennerânit pingortitaujut
         ikkingita ĸaumaningat
         sajugatik ĸemergovât.
         Nakoridlartaule,
         opigidlartaule
         Jêsusib õmatâ,
         kappijaĸ pivluta.

  Mel. 54.

KOR.  2. Auk kôktoĸ seneranganit,
         Jêsus ĸallugiartaungmat,
         nipliavoĸ sorairane:
         ajortuggit nâpkigikit!

ILL.     nâpkigikit!

  Mel. 22 a.

      3. Okperpunga, Jêsub aunga
         nãmagijaulermat mãna
         Gûb sângane, pêjarmagit
         illũnaita ajornivut.

      4. Taitmaimat tâpsoma aunga
         manigortiksarivara,
         inônimne toĸumnelo
         tettigẽnaromavara,

      5. Okperpunga, Gûb erningat
         aungminullo toĸominut
         piuligamga tâĸtomit
         ajortunillo tamainit.

  Mel. 249.

KOR.  6. Engelivaksuit
         nertordlertoĸsuit,
         ĸaumainartoĸsuit.
         Ivsornaitose, kênase
         mattulugit imgertose:
         Hailig, hailig Gûde,
         hailig, Gûde,
         Nâlegaĸ Zebaot!

ILL.  7. Jêsub illagêngita,
         timeĸatingita
         imgiĸatigivait
         ĸilangmiut tuksiartut:
         Illagêt piulijingat,
         Gûdib saugârsunga
         toĸotitaĸ -- Gûdivut ôpinaĸ!

  Mel. 22 f.

      8. Niplialerĸartinata:
         Hailig, hailig, hailigeovoĸ
         Nâlegaĸ Gûde! takpâne
         Engelit illagivlugit.




  ============
       35.
  ============

  (Unnungmut.)


KOR.  Jêsusib niaĸone nairpâ anernangerlunelo illuvertauvlunelo aglait
malliklugit; merngoerservingalo nertornaromârpoĸ.

  Mel. 151 a.

ILL.  1. Salutitauleritse
         Jêsub illuvingane
         ikpigitsainartose
         asserornipsingnik!
         Jêsusipta toĸunga
         ullernairtorlugo
         pijungnairniarase,
         inûlingmattigut.

  Mel. 240

      2. Pingasôlijotit,
         tamapta uvlome
         Jêsub illuviane
         ullapirsautelingme
         nakorivaptigit,
         kajusimanernik
         saĸertitsigavit
         piulijauniptingnut
         Jêsub toĸunganut.
         Puigungilavut
         soraingitomut.

  Mel.--151a.

      3. Jêsus sâlaĸartôvoĸ
         aniagêrlune
         ikkinginullo Gûmut
         ullapirsartauvogut.

KOR.  4. Opinaĸ ikkiliojotit
         saugârsugle, toĸungnut
         ĸassilinartomut Gûmut
         ullapĸoseraptigut.
         Mângat avigomârupta,
         hailigeojoĸ toĸut,
         âniavit pitsartuninga
         sungertûtigivavut.

  Mel. 208.

ILL.  5. Aniatitaugavit,
         salutitaulerit
         piulijarnut!
         Opigivaptigit,
         Jêsus, ajornivut
         nangmalaurangne.
         Saugârsuk toĸotaujoĸ
         toĸojutigigaptigut,
         pigitigut mãna!

  Mel. 124.

      6. Akkilêvigivlutit,
         Jêsusiga,
         âniagavit, piuk
         inôsera
         illuvimnit timiga
         adsigivlutit
         ômartaurĸârtinago.

  Mel. 232.

ANG.  7. Piviksara tikilerpat,
         Engelit âtserĸolaukit
         tarnimnik sângnut, Jêsus!

ARN.     Timiga merngoerserle
         inangavigijamine
         tikitsomârĸârtinak.

ILL.     Tagvale makkitilaunga,
         ijîkka takorĸovlugik
         illingnik, piulijiga,
         ullapirsartiga Jêsus!
         Nâlegaĸ Krist,
         tussalaunga, tussalaunga!
         Nakorẽnaromârpagit.

KOR.  Toĸolauravit pivluta, nagliktoĸ Nâlegaĸ, manigortigut!

Tikitsomârnernut uvaptingnut angerarĸojauniptingnullõnêt manigortigut!

Inôtsivit piniarninginut, ânianernut, toĸonernut, Nâlegaĸ,
saimausertigut!

Merngoersernernut illuverme ivsornaitikit merngoerservivut!

Tamapta tussugivavut Nâlekamẽnivut pilloringnermelo illa takojomavlugo.

  Mel. 228.

      8. Jêsuse, toĸoleruma
         ningititaulârumalo,
         ivjomut, najulaunga!
         Adsiotillunga illingnut
         makkilaunga illuvermit,
         ĸilangmut tessiunga!
         Tagvanele najortigivlutit
         inôjomârpunga
         ĸuviasutsainarlunga.




  ============
       36.
  ============

  (Unnungmut.)


  Mel. 151 a.

ILL.  1. Aniatitauvingme
         sorsudlalauravit.
         merngoersilerpotit
         illuverme mãna.
         Senningne pâmakluta
         ĸugviorlutalo
         salutidlarpaptigit,
         anernangertotit.

       *       *       *       *       *

      2. Tagva ovanẽpunga
         illannârijamne,
         ĸugviorutigivlugo
         ĸujalidlarnermut.
         Kanoĸtôĸ ijîngmale
         sângangnêtsainarle!
         Tagva nãmaksivunga
         illa sorairnanga.

KOR.  Merngoerserpoĸ mãna, nekoĸsijaujomavlune. Sabbateovoĸ, Nâlekab
merngoerservia ivsornaitoĸ. Merngoerservialo nertornaromârpoĸ.

  Mel. 240.

ILL.  3. Itsainalârtotit,
         itsainalauĸtotit,
         inôgutaujotit,
         ĸujagidlarpagit
         mãna, toĸovlutit
         pivlunga, aigavit
         merngoerservingmut!
         Sinitsialerit!
         Kairtub illuane
         merngoerserlutit
         nekoĸsilerit!

  Mel. 71.

      4. Nãmaksitinangne
         piulijaunera,
         tettigivagit
         inôtillungalo
         toĸolertillungalo
         ĸaut tamât illa.

KOR.  Sinnilaurle merngoerserle! Ullapirsaume sinnilerpoĸ.
Anianartoĸsôjunut aĸtorsartitaumajoĸ. Ullapirsaut mãna amma pigẽnarpâ
nekoĸsitigivlugo; timingalo ikkilertaĸ illuverme sinnilerpoĸ.

  Mel. 151 Aria.

ILL.  5. Illuvermut pivlunga
         ningititaujotit,
         illingnut okperpunga
         õmamut tamânut.
         Merngoerservingnele
         ĸuviasudlarlunga
         niplerungnairpunga,
         ullernairtorlutit.

  Mel. 185.

      6. Nâlekamalo illuvinganut
         sinigiartorpunga;
         tarnimnullo erĸaumalerapko,
         nekoĸsivoĸ illuga.
         Unugangat, Jêsub inningane
         timingat merngoerserviane
         tuksiarvigigapko,
         sinitsiarpungalo.

  Mel. 23 Aria.

      7. Tagvanêtsomavungale
         Jêsusib illuvingane,
         aungerutijoĸ timinga
         ullernaigijomavara.

KOR.  Siorniudlarnernit merngoerserpotille. Salutidlarpaptigit
õmatiptingnut mãna siningnermut nuname.

Timinga nertorlugo, tarnîk, pâmangalaurit; mingoakkit ikkingit ĸugvinut
onartunut.

Illuverme siningningat ullapirsaumelo ikpigitipânga ullapirsaumik,
kiksarnera pêrlugo.

Toĸungat inôsera nutângortipâ; merngoerservigalo ivsornaitilaurivâ
illuvermẽnerminut.

Manigornadlarmêk! Tupaktitsomavlunga uvanga aivigilârpara; tâmna
nertordlerutinut nakorijomavara.

Illuvut kakkilângavut. Pâmagitse sanganut, makilerĸârtinase.

  Mel. 151 a.

ILL.  8. Opigijomavara
         õmamut ĸaut tamât;
         anernangilâruma
         toĸolerlungalo,
         merngoerservigijara
         nunab illuane
         ivsornaititaudlarpoĸ
         Jêsub illuvinganut.

  Mel. 119.

      9. Jêsusib -- Jêsusib
         merngoerserviata
         Josefib illuviane
         timivut saimalârpait
         illuvermẽlârtillugit,
         makkitaurĸârtinagit nunamit
         Jêsumut -- Jésumut.




V. JÊSUSIB MAKKIVIANUT ILLINGAJUT.

  ============
       37.
  ============


  Mel. 230.

KOR.  1. Halleluja, imgeritse!
         Kristusemik nertordleritse:
         toĸungalauĸtoĸ inôvoĸ.
         Nâlegaĸ makisimavoĸ
         asserornermik takungitoĸ.
         toĸomik nukkêrutjijoĸ.
         Nâlegaviksoaĸ -- ajugaĸangilaĸ.
         Halleluja!
         Sôngojome -- sorsungnerme
         sâlaĸartoĸ nertortaule!

  Mel. 214.

ILL.  2. Inuĸotivit ajortut
         nertorpâtit, Jêsuse,
         toĸomik sâlaĸartotit,
         nâlegaviksôjotit.
         Toĸolauralloarpotit,
         ahâgle inovotit.
         Toĸomik erĸsijogut
         makiĸatigivaptigut.
         Kujagitsainarlutit
         tagva nertorpaptigit.

LIT.  Nâlegaĸ sôngonerivavut imgerutigivlugolo; Nâlegaĸ
illangiusiarivavut inôjut nunanganne. Iggiaĸomijarnermut piulijauneĸ
imgerutigijauvoĸ idluartut iglungine. Nâlekab tallerpinga
sâlaĸatsainarpoĸ. Halleluja!

  Aria.

KOR.  3. Halleluja! Hallelujâlerta!
         Nâlegaĸ amma tagva!
         Toĸo pêrtauvoĸ inôserlo ĸaitauvoĸ.
         Imgilerta: -- Halleluja!

  Mel. 83.

ILL.  4. Kristus inôngmat, attê
         opigisiuk tamapse!
         Ullapirsartaujose
         Gûdemut, nakorisiuk!
         toĸo issoĸangitoĸ
         ôma sâlagingmago.

  Mel. 214.

      5. Kaumajoĸ idluarsêjoĸ,
         akisulaungmitigut,
         tarnivut ĸaumaksarlugit,
         makiĸataulerluta
         illingnut, inôsertâme
         arvertalerĸovluta.
         Siningmut pijaukupta,
         tupaktilauĸtigut, tagva.
         Unuaĸ nângmat mãna
         ĸaulerpoĸ. Halleluja!

  Aria.

KOR.  6. Halleluja! kiksarungnailerta!
         Toĸojoĸ pivluta
         ômarmat amma; pivlutillo pivlunga
         inôgivoĸ, -- inôgivoĸ.

  Mel. 83.

ILL.  7. Okperivlugo manna
         manigorutigivara,
         inuĸotigingmanga,
         inôgutigidlarpara.
         Illa, Jêsus inôngmat,
         toĸoniangilanga.

  Mel. 214.

      8. Nertornaĸ, inôlârapta,
         toĸomit makinavit,
         illuvernit annivluta;
         nertornaĸ Jêsuse Krist!
         Niakorigaptigille
         illiktut inôvogut,
         tamaita amuvattit
         illingnut, sivorliojotit!
         Nertornaĸ, inôgapta
         mâne pânelo sângne.

  Aria.

KOR.  9. Halleluja! sinitsialerit,
         time toĸungajoĸ!
         Tupaktillutit Gûb annerĸolârpâtit
         illuvermit -- makilutit.

  Mel. 83.

ILL. 10. Toĸo nukêrutivoĸ,
         manigornarmêk, sâlauvoĸ.
         Toĸuksairutijipta
         makititsomârpâtigut,
         time pinarnaidlartoĸ
         asseroralloarpat.

  Mel. 214.

     11. Timiga asseroraksaĸ,
         ivjungortuksauvlune
         ômartitaulârpoĸ amma
         asserojuidlune;
         ânanausijaujomârtoĸ
         sumik takuksaujomik
         mâne nelleĸangilaĸ.
         Jêsuse, ĸujagivagit,
         adsigijomârlutit
         tautudlaromârapkit.

LIT.  Gûdible ullapirsaijub, toĸungajunit annititsijub saukkat
mianerijersoangannik, tâpsoma idluarsârlise senavlunelo illupsingne
ĸuviagijaminik Jêsuse Kristusekut; tâmna nâlengnarsile issoĸangitomit
issoĸangitomut.  Amen.

  Mel. 230.

ILL. 12. Jêsuse, inuĸotitit
         saimarlugit takunâlaukit
         siorniornartutigut
         arvertartuksaujut sulle!
         Pagreartorlugit takpângat
         ĸilaub ânanauninganik
         tautuktilaukkittôĸ!
         Pilloriugmêk illa
         makigêrtut
         okpernikut.
         Jêsusivut,
         nellâgut okpertitigut!




VI. JÊSUSIB QILALIARVIANUT ILLINGAJUT.

  ============
       38.
  ============


  Mel. 235.

ILL.  1. Gûd inôlauĸtotit,
         toĸomut ailutit,
         ômalaungmijotit,
         Nâlegatôjotit!
         Opinaĸ, toĸungnut Gûmut
         ullapĸosertinaptigut;
         aut kovijat neksarlugo
         ĸilangmut ittilauravit;
         tunergutiksarsigavit
         inuĸotitit pivlugit;
         tuksiarutsijôvlutit
         Gûb tallerpianẽpotit.
         Kilangmiut nertorlutit
         pâmaktervigidlarpâtit.
         Nertordlernivuttauĸ pikit,
         mãna opigigaptigit.  Amen.

  Mel. 54.

      2. Jêsus, ĸujagivaptigit,
         ĸilangmut ĸongmuaravit.
         Gûde, nekoĸsitilaukit
         timivullo tarnivullo!
         Halleluja!

  Mel.--58

      3. Aigalloaravit
         ĸilangmut paunga,
         sulle saĸĸerungnailungilatit
         uvaptingne.

  Mel. 22 b.

      4. Jêsus, ĸellarutjârluta
         tamainit âĸiksortigut,
         kigligiutsitilluta
         tatamnartullidlarnernik!

LIT.  Imânuêle, sillaĸsoarmiut piulijingat,

ILL.  illagitsainartigut!

LIT.  Inôtsivit âniavillo toĸovillo akkiliutiksarsêninginut tamainut

ILL.  pitsartutitigut, nagliktotit Nâlegaĸ Gûdelo!

LIT.  Sâlaĸarlutit makkinernut,

inub erningata uvlungita kingordlinginut,

ĸilaliarnernut ânanaudlartomut,

iksivalernernut Gûdib tallerpiata tungâne,

tuksiutsinernut pitsartudlartomut,

najornernut nekoĸsinartomut

ILL.  pitsartutitigut, nagliktotit Nâlegaĸ Gûdelo!

LIT.  Tikitsomârnivit uvaptingnut angerarĸojauniptalõnêt illingnut

ILL.  manigorlitigut, nagliktotit Nâlegaĸ Gûdelo!

  Mel. 26.

      5. Manigorneĸ soraingitoĸ
         ĸilangmiunut nertortaujoĸ,
         pivluta ĸilalialauĸtoĸ
         sivorlerigaptigole.

  Mel. 132 a.

      6. Inub Erninga, saugârsuk
         takpâne iksivavoĸ
         iksivautaĸsoarmine
         Gûdib tallerpiane,
         tamaita ômigijingit
         tâpsoma ikkovranganut
         illijaurĸârtinagit.

  Mel.--58.

      7. Takpâne Kilangme
         ânanauvingme
         ĸilangmiut illũnarsoatik
         opigivât.

  Mel. 147.

      8. Angajoĸâĸsuit,
         saukab illumajingit
         sânganut pâmakterput
         niaĸôtairlutik,
         Taimaktauĸ opigomut
         pâmaktervigivavut,
         imâk oĸarpogut:
         pituarivavut.

LIT.  Tâmna nertortautsainarle soraingitomik illagêktune uttaĸijingine
najorninganẽtunelo issoĸangitomit issoĸangitomut.  Amen.

Imâk oĸarpoĸ Nâlegaĸ: Kivgartoromajub uvamnik malliklinga, najukamnelo
kivgara tagvanêtsomârivoĸ. Atâtamalo uvamnik kivgartorniartoĸ
nertoromârpâ.

  Mel. 149

ILL.  9. Omamut najorsiuk!
         Jêsusib najugâ
         kajungervigisiuk
         najutsainarlugo;
         ĸaumajoĸ -- pânẽtoĸ
         allarungnairsiuk
         ĸeajungnairviksaĸ!

  Mel. 132 a.

     10. Illingnut amuartigut,
         arvertalerĸovluta
         takpaungaromajutitut,
         nunamik allaivluta!
         Pânêngmat toĸaviksavut,
         illannâtuarijavut,
         torârtitigut paunga!

  Mel. 155.

     11. Illannâĸ, amuartigut
         õmatingnut nagliktomut,
         kajungersainit
         tessiortigilavut
         nunakut;
         perĸutautsainarĸovluta
         illingnut okperlutalo
         takpaungarĸârtinata.

  Mel. 249.

     12. Takpâne ĸilangme
         ivsornaitovingme
         tussarnidlartomik
         nakorijomârpaptigit,
         piulijigigaptigit.
         Amen Halleluja!
         Halleluja!
         Amen Halleluja!




VII. PENTEQOSTIB UVLUNGANUT ILLINGAJUT.

  ============
       39.
  ============


  Mel. 132 d.

ILL.  1. Nertordlerutigilavut
         uvloĸ tâmna õmamut!
         Sâlaĸartoĸ nertorlavut,
         ullapirsarmattigut!
         Atâtab saimarsaivlune
         tillingmago anernine
         inuĸotiminulle.

LIT.  Sillaĸsoarmiut illũnatik Nâlegaĸ iggiaĸomijarvigilitsuk; illagêt
ivsornaititaujut nakorilitsuk! Kujagidlarsiuk tatamnartulliningillo
tamaita oĸautigisigik! Kia Nâlekab piniarnersoangit nâvlugit
oĸautigijungnarĸagît, nakorijungnarlugo nertornarninga tamât?

  Mel. 199.

ILL.  2. Gûb Erninga nertortaule,
         atâtamut ailaungmat,
         uvaptingnullo ĸilangme
         nekoĸsitiksarsingmat.
         Nâpkigijaunipta
         nellunaikutanga
         Gûdib anerninga
         tillikliutivâ
         inôseĸartitsijoĸ.

LIT.  Kilait, kussileritse pângat nuvujanillo idluarnermik
ĸorlortoĸarle! Nuna aitarle, piulijaujutiksarnik annititsivlune. Igvit,
Nâlegaĸ, pingortipat. Gûde, inuĸotitit sivulerlugit sunaĸajuitokut
ingergalauravit, tagva nuna sajukpilulaukpoĸ ĸilaillo kussilauĸput
Sinailo sajukpilulauĸpoĸ Nâlekab Israêlitit Gûdigijangata sângane.

Mãnale, Gûde, saimanartunik kovisivotit sillaluktut kingormgutijatillo
nukkingerutisimajut nukkiksarpattit, inôseĸartillugit Gûdemit pijomik,
pattangajullo nekoĸsitipattit pitsiarnernut.

  Mel. 151 g.

ILL.  3. Pivluta toĸogavit,
         takunâlauĸtigut!
         Takpângat Anernivit
         tupvigilitigut,
         õmativut pannertut
         saĸĸêlerĸovlugit
         mãna idluarnerub
         perortitanginik.

LIT.  Nâlegaĸ, ĸilait tatamnartullinit nertoromârpait Gûdiblo
mikseĸârninga oĸautigijaujariaĸarpoĸ illagêne ivsornaititaujune.

  Mel. 132 d.

ILL.  4. Nertoritse, Anernerub
         uvinik sâlagivâ,
         piniarnersoarminut
         pitsartutingmattigut,
         mãna okpertôĸatigêt
         timingit inigingmagit
         ivsornaitillugillo.

  Mel. 199.

      5. Anerneĸ pitsartudlartoĸ,
         inôseĸartitigut,
         Satanas kassẽtoĸsoaĸ
         sunaĸutiginago
         nertulerĸovluta
         illerasugata:
         piulijaugapta,
         Gûdib atâtapta
         ĸitorngarivâtigut.

LIT.  Sivorngane ungasiktomẽlauĸpose Kristuseĸalaungitoselo, mãnale
ĸannilerpose Kristusib aungagut ivsornaitullo kinguvângoĸatigivâse,
Gûdiblo iglungane iglomioĸatauvose. Taimaimat attinga ĸujagidlarsiuĸ,
piniarningit oĸautigisigik inôĸatigêksuit akkornganne, illipsingnik
ĸairĸojijub piniarningit ajungitut, kairĸungmasse ĸaumanerminut
tatamnartomut, nunat illũnaita illumertaurĸovlugit tâpsoma
nertornarninganik. Illipsingnit oĸangilase, atâtapsele anerningata
oĸartipâse. Ahâk, Nâlekab oĸautsit tunivait, oĸautsinik tussarnertunik
oĸâlajut unuktoĸsôvut.

  Mel. 151 g.

ILL.  6. Oĸâlajut inungnut
         Jêsusib aulapait,
         Nâlekab anerningat
         illagitsainarpait,
         Kristusib naglingninga
         nellunairtaulerpoĸ,
         nane oĸarangatta,
         nakorijaulerpoĸ.

  Mel. 132 d.

      7. Nertorsiuk Gûd Anerneĸ!
         inuit, nertorsiuk!
         Davidib imgerutingit,
         Apostelit oĸausingit
         inungnut illagingmagit,
         õmatingit kibliklugit.
         Oma kibliklitigut!

LIT.  Upkoaĸsuit upkuersigik, inôĸatigêt idluartitaumajut okpernermiglo
ivlersijut itterungnarĸovlugit. Nâlegaĸ nertorsiuk imgerluselo:
Iglugasaksoaĸarpogut aulajungnangitunik, avalungit sappûlutangillo
piulijauviksauvut.

  Mel. 199.

ILL.  8. Omisuktut unudlartut
         illagênik kassẽmullo
         pinasuartut, Gûb kivgangit
         anusingortillugit;
         sullitsengilalle,
         Gûb Nâlegangata
         pitsartutingmagit.
         Illũnainut aivut
         sâgiarĸojivlutik.

LIT.  Imarbiub imaĸsoangit iktullijâralloarpatta, auladlaralloarpatta
aulajâdlarninganullo ĸaĸĸat sajukpiluktitaugalloarpatta, -- tagga
kôksoaĸ! Kôgarsungita Gûdib iglugasaksoangit ĸuviasuktipait. Gûde
tâpkonanẽpoĸ, tamanna pivlugo aulaniatsengilat. Gûdib ikajorpait
uvlârarsukut. Halleluja!

  Mel. 208 d.

ILL.  9. Mãnakut illale
         nunat illũnatik
         ullutjaulârput
         sôrlo kôksoarnut
         inûlinartunut:
         tussarnertunut
         Jêsub oĸausinginut.
         Uvluksanga tikilerpoĸ
         nerriugijavut.

LIT.  Uvlut kingordlingine imaitsomârpoĸ, oĸarpoĸ Nâlegaĸ: Inungnut
tamainut anernera kovijomavara, Nâlekablo attinga taivlugo tuksiartoĸ
piulijaujomârpoĸ. Nâlegaĸ nakorijaule issoĸangitomit issoĸangitomut
illagêktoĸotingillo oĸarlit: Amen, Nâlegaĸ Jêsuse, ĸait!

  Mel.--249.

ILL. 10. Jêsus, ĸailaurittôĸ,
         ĸailaurittôĸ!
         Amen, ĸailaurittôĸ.




VIII. NERTORDLERUTIKSAT.

A. GÛDEMIK PINGASÔLIJOMIK.

  ============
       40.
  ============


  Mel. 235.

ILL.  1. Nâlegaĸ Gûdivut,
         opigivaptigit.
         Nâksaungitoĸ Atâta Gûd,
         nakorivâtit sillaĸsûb.

KOR.     Kilangmiugasaksuit
         takpâne unuktoĸsuit
         Serafillo nertorpâtit,
         naggateĸatsengitotit.

ILL.     Hailig Gûd Jehôva,
         Gûdivut Jehôva;
         hailig Gûd Jehôva.
         Jehôva Zebaot.
         Okpertullo illũnatik
         nuname nakorivâtit,
         Atâta ĸilangmẽtotit
         ernituallo anernît
         tessiorte uvaptingnik
         apĸomut mikseĸârtomut.  Amen.

  Mel.--208d.

KOR.  2. Gûdele, ajortogut
         takunârtigut, naglimut
         ĸitorngarivluta.

LIT.  Nâlegapta Jêsusib Kristusib atâtanga sêrĸortorvigivavut,
atâtaujotôjoĸ tamainut ĸitornganik taijaujunut ĸilangmelo nunamelo,
tâpsomunga tunidjiviorĸovluta pitsartunermik ânanauningata
amigangidlarninga malliklugo sangijôtitauvluta anerninganut illuptigut,
okpernermut Kristuse inneĸarĸovlugo õmatiptingne, amâtsiortaulerĸovluta
tunganilijaulerĸovlutalo naglingnerme.

  Mel. 97.

ILL.  3. Jêsusipta Atâtanga,
         atâtagigaptigittauĸ,
         ernit toĸongmat pivluta,
         aungmut pissiarivluta
         ĸitorngautingmattigut illingnut;
         ĸujagivaptigit opigomut.

  Mel. 125.

      4. Illagêt atâtangat
         ĸotsiktomẽtotit,
         ĸailaule nâlegaunît,
         inugasaksuit
         akkiksaulerĸovlugit
         toĸotigilaungmagit
         nagliktub ernerpit.

  Mel. 110.

      5. Atâtâk, amuanga ernernut,
         ernivit pitilinga illingnut,
         anernît illumnẽnarlaurle,
         issumamnik aulatsitsainarle,
         ullapirsaumik Gûmit pijomik
         õmatimne peĸainarĸovlunga!

  Mel.--208d.

KOR.  6. Unuktut amuakkit
         uvaptitut, Jêsusemut
         perĸutautillugit.

LIT.  Tarnime siorniorninga pivlugo nãmaksititaunerminik takojomârpoĸ
illitarsinermullo kivgama tâpsoma idluartotôjub unuktoĸsuit
idluarsititsomârpait, ajorningit pêjaramigit.

  Mel. 97.

ILL.  7. Gûb saugârsunga toĸotaĸ.
         inuit tamaitaĸsuit
         piksarivattit kissivit
         uvagullo, toĸogavit,
         toĸungnut pilloriktinaptigut,
         pigivluta saputingmitigut!

  Mel. 125.

      8. Tarnimnit annitikit
         uvingub issumangit,
         annerosuktillunga
         illingnik, Jêsuse,
         inôniarĸovlunga
         nakorijarnut mâne,
         piulijaugama.

  Mel.--208d.

KOR.  9. Kissivit nâleklutit
         inôniaromavogut,
         Jêsuse, illingnut.

LIT. Kristusib tamaita toĸotigivait, inôjut kingorngane nangminermingnut
inôniarĸonagit tâpsomungale pivlugit toĸolauĸtomut makkisimangmijomullo.

  Mel. 97.

ILL. 10. Gûd Anerneĸ, opigomut
         tamapta nertorpaptigit,
         pitiluta Jêsusemut
         okpertungortinaptigut.
         Tâpsoma ĸuviagijanganut
         inôrĸovluta, âĸingmitigut!

  Mel. 125.

     11. Kajungertitsinernut
         Jêsub naglingninga
         pititsuk tarniptingnut!
         Tagva naglikpavut
         mâne inôtilluta,
         arvertatsainarluta
         idluarijarnut.

  Mel.--208d.

KOR. 12. Kissiat pitsartunit
         âĸigutigivavulle
         tettigẽnarlutit.

LIT.  Nâlegapta Jêsusib Kristusib nangmineĸ Gûdiptalo atâtapta,
uvaptingnik nagligosuktub, saimarsainerminullo manigornartomik
nâksaungitomik nerriugijaksamiglo ajungitomik tunidsivigilauramitigut,
tâpsoma õmatise ĸaiblarligit nekoĸsitiluselo ajoĸertûtseme piniarnernelo
tamaine ajungitune!

  Mel.--235.

ILL. 13. Tamapta Amenẽrpogut.
         Gûdib illagivâtigut.
         Gûde Atâta Ernerlo
         Anernerlo nertortaule! Amen!




  ============
       41.
  ============


  Mel. 132 d.

KOR.  1. Nakorijartudlarsiuk
         Nâlegaĸ Gûd õmamut!
         Oĸautigijartorsiuk
         nertornartoĸ! Tamainut
         pitsiarninga attorpoĸ,
         pingortitaujut pairivait
         tarnivullo saimarpait.

LIT.  Nertortaule Gûde, Nâlegapta Jêsusib Kristusib atâtanga,
annerilaungmattigut tâpsomûna sillaĸsoaĸ tunganilijaurĸârtinago,
piulilaungmattigut tâĸtub pitsartuninganit nuktertilutalo ernerme
erdligijarme nâlegauvinganut saimausilaungmattigullo anernelingnut
saimanartunut sunatuinarnut, ĸilaub pinginik illangiutitiluta
Kristuseme. Tâpsomûnatauĸ, okpililaurapta, Anernermik ajunginermik
naĸĸitjusertaulauĸpogut. Tâmna kingormgutijaksaptingnut
nellunaikutarivavut inuĸotingita piulijauviksangat tikidlugo,
ânanauninga nertortaurĸovlugo.

  Mel. 228.

ILL.  2. Halleluja, nâleklugo
         nertoriartulavulle
         Gûde pingortitsijoĸ
         issoĸangitoĸsoarmut!
         Kujalivigidlarlavut
         avagosuktotôjoĸ!
         Attê, Gûde Nâlegaujoĸ
         ivsornaitoĸ opigilavut,
         õmamut ĸujagilavut!

  Mel. 14.

ANG.  3. Omatimnik ĸaitsivunga
         illingnut, Gûdiga,

ARN.     ikpigitinamga igvit,
         tâmna tunivlugo.

ILL.  4. Illa ivsornartoĸsôjoĸ
         mamaitoĸsôjorlo,
         igvit âĸiksulauruktôĸ
         idluarijarnut!

LIT.  Kaujimaleritse, nunguniartomut silberemullõnêt goldemullõnêt
piulijaunginapse piusikullupsingnit atâtanut adsiunipsingnit,
Kristusible aunganut erdlingnartomut saugârsutut sinaungajuitotut
ivsornaitotullo ilauĸtub.

  Mel. 228.

KOR.  5. Halleluja, nakudlartub
         Gûb erningat toĸotaujub
         annerilaungmattigut;
         aungmut pissiaringmattigut,
         serparsarlugit tarnivut,
         ĸitorngaringmattigut.

ILL.     Tagva illa inôviksaĸ
         pilloringneĸ pigijavut,
         illagêkapta aunganut.

  Mel. 14.

      6. Jêsuse, tagva piginga
         ubvarlunga aungnut,
         toĸogavillo pivlunga
         inuillo pivlugit.

      7. Okpernekitub tarnima
         tiguliuk aggut!
         Nekoĸsiuk, ajornikka
         pêjarangne aungnut!

LIT.  Gûdib nerriuktitsijub illumertilise tamainik ĸuviasungnermiglo
ullapirsaumiglo okpernermut, nerriugijaksaĸammarerĸovluse Anernerub
ajunginerub pitsartuninganut!

  Mel. 228.

KOR.  8. Halleluja, Gûd Anerneĸ.
         mãna soraijuitomik
         nertudlarlaptigille,
         erniangotinaptigut
         pitiluta Jêsusemut
         anneridlartiptingnut.

ILL.     Illa tagva ĸuvianaĸ
         pilloringnaĸ, tarniptingnut
         piksarivavut nellâgut.

  Mel. 14.

ARN.  9. Gûd Anerneĸ, uvangatauĸ
         innigilaungminga,

ANG.     Jêsusib naglingningata
         kibliktautilinga!

ILL. 10. Illa õmatiga piuk,
         nâlekvigilitit;
         innigitsainadlarmiuk
         issoĸangitomut!

LIT.  Tâmnale illipsingnik saputsijungnartoĸ, passijaksaunase
pidlaraksaunaselo saĸĸertitsijungnartoĸ illipsingnik ĸuviasukluse, Gûde
tâmna sillatojotôjoĸ, piulijivut nertortaunermik pile opigijaunermiglo
pitsartunermiglo ajugaĸanginermiglo mãna issoĸangitoĸsoarmullo.  Amen.

  Mel. 146.

ILL. 11. Nâlegaĸ ômajoĸ,
         Gûdiga nertortaule
         nakorẽnartaujoĸ
         pingortisimajunut!
         Ivsornaitoĸsôjoĸ:
         Gûde Atâtaujoĸ,
         Gûd Erneĸ, Anerneĸ
         opigijaudlarle!

  Mel. 228.

KOR. 12. Halleluja, nâleklugo
         Gûdivut nertorlavulle
         attingalo õmamut!

ILL.     Kilangmiut illagivlugit
         imgertatôĸ nertornaumik
         ĸuviagilavullo:
         Hailig, hailig, hailig
         Gûde Nâlegavut, Gûd Zebaot
         nakoritsainadlalavut!




  ============
       42.
  ============


  Mel. 132 d.

ILL.  1. Gûde nakoridlarlavut,
         atâta saimarsaijoĸ,
         tatamnartullitsainartoĸ,
         Gûd ullapirsartivut!
         Manigutsainarmattigut,
         pêjarmagit kiksarnivut,
         Gûdivut nertorlavut!

LIT.  Halleluja! Nâlegaĸ nertorsiuk ivsornaitoviĸotingane, nertorsiuk
aulangitoĸotingane sôngojome! Nertorsiuk piniarnersoangit pivlugit,
nertorsiuk ânanaunersoanga malliklugo! Illũnatik anerniggit Nâlegaĸ
nertorlitsuk!

  Mel. 132 d.

ILL.  2. Pakkoa nakoridlarpât
         Engelit pitsartujut,
         mâne ĸujagidlarivât
         okpertut nunamẽtut.
         Tamapta nakorilavut!
         Anerniggillo inôjut
         attinga nertorlitsuk!

  Mel. 11.

ANG.  3. Kilak, nuna imarlo
         nertordlerput illingnik,
         taimak tarnima, Gûde,
         nertutsainarlitille!

ARN.  4. Gûde, mallungnartomik
         tarnima missigivâtit,
         kinaunernik kinaunimnik
         erĸaititsainarminga!

  Mel. 214.

ILL.  5. Atâtâk, tunitjijotit
         ernernik naglingnermut,
         Kristus, toĸotaumajotit
         pivluta, Gûb sauganga,
         Anerneĸ, tarnekullungnik
         manigornidlartotit,
         illa, ivsornaitotit,
         õmamut nertorpaptigit.
         Gûb nagligosungninga
         nungusuipoĸ illa.

  Mel. 416.

      6. Tattamnartitsijub Gûb attinga
         inôjose, nertorsiuk!
         Attê, tamapse nertornautinga
         unipkautigẽnarsiuk!
         Atâta, Erneĸ, Anerneĸ
         opigijartudlarsiuk!
         Halleluja, Halleluja!

  Mel. 106 c.

      7. Opigivaptigit, Atâtâk,
         tarniptigut timiptigut
         ĸitorngarivluta, ĸujanaĸ!
         kingormgujerĸogaptigut,
         nertortaugit uvaptingnut
         mãna issoĸangitomut!

LIT.  Inornarmêk Gûdib akluitoĸsôningata ittininga tamangnik:
sillatujoĸsônermik nellotuitoĸsônermiglo! Illa, tâpsoma kajusimaningit
tukkisijaujungnangilat apĸutingillo nautsertortaujungnaratik!
Tâpsomangat tâpsomûnalo tâpsomungalo illũnamatsiatik ingmatta. Tãmna
nertortaudlarle issoĸangitomut.  Amen.

  Mel. 106 c.

ILL.  8. Jêsusiga, nakorivagit,
         ikajoriartoramga,
         naglimut âniadlaravit
         pivlunga, piuligamga
         Satanasib agganginit,
         perĸutigigamga igvit.

LIT.  Kristusib nagligilauĸpâtigut ubvarlutalo ajorniptingnit aungminut.
Attanivingortillutalo ajoĸertuijungortilauĸpâtigut Gûdemut atâtaminullo.
Tâmna nertortaule ajugaunerovlunelo issoĸangitomit issoĸangitomut.
Amen.

  Mel. 106 c.

ILL.  9. Anerneĸ Gûd, manigoramga,
         nakorijaudlarit mãna,
         taimaktauĸ ĸaujimatinamga,
         inôtsemut nukterama.
         Kuvianartut kissivit
         uvamne pingortipattit.

LIT.  Ijib attautsiblõnêt takolaungitanga siutiblo attautsiblõnêt
tussalaungitanga inûblo attautsiblõnêt õmatingata issumagilaungitanga,
tamanna Gûdib âĸiksulauĸpâ nagliktiminut. Uvaptingnulle Gûdib
nellonairtilauĸpâ anernerminut. Mãna ĸemergovogut sôrlo tachartûtikut
erginaisiorluta pijomârtomele kenarmit kênarmut.

  Mel. 101.

ILL. 10. Gûde, nakorivaptigit.
         Nertorlugo attit angijoĸ
         imgervigidlarpaptigit,
         Atâta, Erneĸ Anernerlo,
         Gûdetôjoĸ ivsornaitoĸsoaĸ
         uvaguttauĸ Gûdigigaptigo.

  Mel. 10.

     11. Atâta ĸotsiktome,
         Erneĸtauĸ nertortaule!
         Anerneĸ uvaptingne
         inneĸainarle!  Amen.




B. ATÂTAMIK.

  ============
       43.
  ============


  Mel. 235.

ILL.  1. Gûd, nertorpaptigit,
         Abbamik taivlutit;
         atâtagidlaraptigit,
         ĸitorngavit nâlekpâtit.

KOR.     Engelillo ĸilangmiut
         ĸujalẽnartut ernernik
         Kerubillo Serafillo
         nippersoarmut nertorpâtit:

ILL.     Hailig Atâta Gûd,
         Nâlegaĸ Zebaot!
         Abba, Gûd, Gûdivut
         Jêsub toĸunganut!
         Kilangmut ittersimajut
         ittigangnut pâmakterput;
         illagivlugit, Jehova,
         sângne sêrĸortorpogulle.
         Nakoridlarivaptigit,
         ĸitorngaugapta illingnut.  Amen.

LIT.  Imâk Gûdib sillaĸsoarmiut nagligivait ernituane tunivlugo,
illũnatik okpertut tâpsomunga assiorĸonagit nungusuitomigle
inôguteĸarĸovlugit.

Naglingneĸ tamadja: uvagut Gûde nagligigaptigoungitoĸ, tâpsomale
naglingmattigut erninelo tillilaungmago, ullapirsautaurĸovlugo ajornivut
pivlugit.

  Mel. 214.

ILL.  2. Ernine ivlerinago
         Gûb tunivâ pivlunga,
         aunganut piulivlunga
         pidlartaujutiksamnit.
         Nellâgulle saimaninga
         ipaksinatsengitoĸ,
         uvamnut inornartoĸ
         ĸujalijutigivara.
         Gûb nagligivâtigut
         issoĸatsengitomut.

  Mel. 106 c.

      3. Opinaĸ Gûdib saimaninga,
         itsarnit aneringmanga,
         âĸiktaungmat nâlegauvinga
         tagvungalo pitimanga,
         aglangmanga naglingnermut
         aglangnut ômanartunut.

LIT.  Nertortaule Gûde, Nâlegapta Jêsusib Kristusib atâtanga,
annerilaungmattigut tâpsomûna sillaĸsoaĸ tunganilijaurĸârtinago,
piulilaungmattigut tâĸtub pitsartuninganit nuktertilutalo ernerme
erdligijame nâlegauvinganut, saimausilaungmattigut anernelingnut
saimanartunut sunatuinarnut, ĸilaub pinginik illangiutitiluta
Kristuseme, pijungnartilaungmatigut ivsornaitut kingormgujiĸatigivlugit
ĸaumajome, saimarsautinga ânanaujoĸ nertortaurĸovlugo.

Kemergotitse, ĸanoĸ angijomik naglingnermik Atâta saĸĸijârtitsilaungmat
uvaptingnut, Gûdib ĸitornganginik taijaurĸogamitigut!

  Mel. 214.

ILL.  4. Mãna ĸuviasungnermut
         atâtaptingnut pita!
         Najorninganẽtutitut
         ôlavut naglingninga!
         Nertorsiuk, Halleluja!
         Gûdib piulijipta
         naglingniktoĸsôninga
         nertordlerutigilavut,
         inuĸotiksaminut
         annerilaungmattigut.

  Mel. 70.

KOR.  5. Attê, tamapse
         Gûdib saimaninga
         ĸujalivluse
         nertorsiuk illa!
         Saimaneruiut ĸairĸudlarmasse
         ingminut, ĸuviasudlaritse!

  Mel. 151 g.

ILL.  6. Saimaneĸ inornarmêk!
         Kujalimut tagva
         uvamnik, pigijamnik
         tunidjilerpunga
         Gûdemut; aulatsile
         illingalârnimnik,
         idluarijaminut
         tessiulârmanga.

LIT.  Gûdib saimanartunik tamainik perĸutitaliksûb, uvaptingnik
ĸairĸojijub ânanaunersoarminut issoĸangitomut Kristuse Jêsusekut,
tâpsoma nangmineĸ âĸiksulitigut nãmaktomik nekoĸsitilutalo
pitsartutilutalo tunganilitilutalo!

  Mel. 151 g.

KOR.  7. Manakasakut illa
         angerarviksavut
         atâtamut takpaunga
         nelliutilârpoĸ;
         pânẽtut idluartut
         illagilârpavut
         merngoerserviptingne.
         Kuvianadlarmêk!

  Mel. 214.

ILL.  8. Gûdib naglingninga taimak
         nungusuitotôngmat,
         tuksiarpagit, Atâtâk:
         tunidjiviolanga,
         pitsartunimnut tamainut
         erĸitsomadlarapkit,
         uvluksamne tamaine
         inôjungnairĸârtinanga.
         Pâne ungagivlutit
         nakorẽnalârpagit.




  ============
       44.
  ============


  Mel. 61.

KOR.  1. Nâlegaĸ nâlengnartoĸsoaĸ nertulauruktôĸ,
         tarnîk, tamanna õmamut tussugidlarpara.

ILL.     Kailaurittôĸ,
         ĸujalidlarlutillo
         sagvairit opigungnernik!

  Mel. 14.

      2. Omamut nellâgôrtomut
         nakorivaptigit,
         Gûde. Nertordlerutivut
         sillab tussarligit!

      3. Inuk sunauvâ, Gûd, sângne,
         taimak erĸarangne?
         sumiglo piksaĸarĸitâ,
         pillingikuptigut?

  Mel. 132 d.

      4. Pitsartunit, sillatunit,
         aulatsijoĸ tamainik,
         naglingnit erĸaumagapkit,
         pairĸsidlartoĸ tamainik,
         illingnik nertordlerlunga
         nãmaktomik ajorpunga,
         Atâtaga, Gûdiga!

LIT.  Inuk sunauvâ, taimak issumagigangne, inûblo erninga,
taimak pairigangne. Nâlegaĸ, piniarnitit angijovaksôvut illa
unudlartoĸsôvlutiglo. Illũnaita sillatuvlutit âĸiksulauĸpattit
nunalo nâmavoĸ perĸutingnik. Arloritse takovluselo! Kina makkoninga
pingortitsivâ? anitsijoĸ unurninginik, kittilugit attingillo taivlugit,
ajugaĸangitoĸsôngmat pitsartujoĸsôvlunelo; saĸĸijângitoĸangilaĸ
attautsemiglõnêt.

  Mel. 61

KOR.  5. Nertortaule Gûd sillaĸsoarmik aulatsijoĸ
         nagligosungnerminullo tamainik pairĸsijoĸ,
         illũnainik
         pijariaĸartunik
         pillitsivigẽnarlutit.

  Mel. 14.

ARN.  6. Kilangmik issivitsijoĸ
         ĸolliptingne kina?

ANG.     sillalungmik aulatsijoĸ,
         seĸinermik kina?

ILL.  7. Piksaptingnik tunitjijoĸ
         uvaptingnut kina?
         sillarnerluksiorupta
         sernârtorle kina?

  Mel. 132 d.

      8. Illũnâne takovakka
         tatamnartullinitit,
         ĸilait unipkautigivât,
         Nâlegaĸ, opinarnit;
         nuvujanut ĸotsiktunut
         tôrpoĸ, Gûdeviksoavut,
         angijoĸ pitsiarnit.

LIT.  Nâlegavut angijôvoĸ pitsartujoĸsôvlunelo, sillatuningalo
ôktortaujungnatsangilaĸ. Nellekârluse Nâlegaĸ ĸujagivlugo imgervigisiuk,
Gûdivut nipliajorvigisiuk harfinut. Kilangmik ulliksijoĸ nuvujanut
sillalungmiglo âĸiksoijoĸ nunamut, iviksukkanik perorsatitsijoĸ ĸaĸĸane,
ômajunik nerĸiksaĸartitsijoĸ, tullugârĸanik nipliajunik tâpsomunga.
Gûdib puilaviarsunga imeĸarpoĸ nãmamariktomik.

  Mel. 61.

KOR.  9. Nertortaule Gûd pingortitsijok uvaptingnik,
         pitsartutingmattigut tessiungmattigullo,
         ullikluta
         serngnigidlarmattigut
         ĸanoetitaurĸôrupta.

  Mel. 14.

ARN. 10. Ajungitunik tamainik
         illingnit pivogut;

ANG.     serngnigijigigaptigit
         sivôrangilagut.

ILL. 11. Pattangaitẽnarpaptigut
         nunamẽtilluta,
         ikajutsainarpaptigut
         nangiartilluta.

LIT.  Nâlegaĸ saimarveĸarpoĸ nâpkigosuklunelo ĸenuelunelo pitsiarlunelo
angijomik. Nâlegaĸ pitsiarpoĸ illũnainut piniartanelo tamaita
nâpkigivait. Illũnatik ijingita miperpâtit, igvillo nerĸiksanginik
tunitjivigivattit nelliuningine. Igvit aggaktit issivitipattit
anernigillo illũnaita nãmaksitipattit ĸuviasuklutit. Kanerma Nâlekab
nertornautâ oĸautigijaksarivâ, uviniggillo illũnatik attinga
nertutsainarlitsuk sorairatik.

  Mel. 61.

KOR. 12. Nâlegaĸ nertoruk mãna, pitsartutingmattit
         piksaĸartilutillo ĸilangmit naglingnermik;
         erĸariuk,
         ajugaĸangitôjub
         issumagitsainarmattit.

  Mel. 14.

ANG. 13. Gûde aulatsinermine
         tamarungnangilaĸ,

ARN.     piniarningit illũnatik
         nertornatsainarput.

ILL. 14. Taimaimat tettigileruk
         nunamẽtillutit,
         ôma nãmatsainartomik
         pairitsainarmattit.

LIT.  Gûdib illagikpattigut, kia akkerartorungnarpâtigut? Tâpsoma ernine
aglât ivlerinago tamaptale pivluta tunidlalauramiuk, tâmna illagivluge
tamainik tunitjiviginajangilâtigut? Taimaimat issumajârase sumiglõnêt,
illũnainigle pijomajapsingnik Gûdemut nellunaijaileritse, tuksiarluselo
ĸenuvluselo ĸujalivluselo.

  Mel. 61.

ILL. 15. Nâpkigosuktub attinga nakoridlarlavut,
         illũnata tâpsomunga nekoĸsijaujogut,
         nertorlavut!
         Gûde ĸujagilavut
         issoĸangitomut!  Amen.




  ============
       45.
  ============


  Mel. 151 g.

ILL.  1. Tarnîk, imgitsiarit,
         Nâlegaviksoaĸ
         aulatsijoĸ tamainik
         imgervigivlugo!
         Kotsiktoĸ nertorpara
         tamâne nuname,
         nakorijomavara
         anerneĸarnimne.

  Mel. 195.

      2. Gûdeviksôjotit
         inornadlartotit,
         nertordlernivut pigikit!
         Nâpkigigaptigut,
         tammaĸattarnivut
         kamagingitsertorlugit,
         uvagut -- õmamut
         nakorilaptigit
         nertutsainarlutit.

  Mel. 416.

KOR.  3. Tarnîk, Nâlegaĸ opigidlaruk!
         Opigẽnaromavara.
         Nuname sulle arvertarama,
         nakorivara Gûdiga.
         Tarnemiglo timemiglo
         tunitjijoĸ nertortaule!
         Halleluja! -- Halleluja!

+Tarnik Nâlegak nertoruk, illumalo tamât attinga hailigeojoĸ; Tarnik
Nâlegak nertoruk, puigorniarnaglo sunamik ajungitullivigilaungmattit.
Issumagijungnainiktok ajornernik tamainik; inuliklertorlo Kanoênernik
tamainik; Piuliklertoĸ inôsernik asserornermit; niaĸosêjoĸ illingnik,
saimarviĸarnermik nâpkiningnermiglo.+

  Mel.    151g.

ANG.  4. Gûb piniarningita
         tatamnatsainartut

ARN.     ajugaĸangininga
         oĸâlautigivât.

ILL.     Sutairtut sappingilait
         piulisârlugit.
         Opigivara tagva
         inôsimne tamât.

  Mel. 195.

      5. Nertortaudlalaurit,
         akkilêngitotit
         ajornivut malliklugit;
         nâpkigosungnermik
         attutsainartotit,
         tamainik aulatsivlutit.
         Gûdele, -- ĸaijome
         ĸenuersârnermut
         nâpkigingmitigut!

  Mel. 416.

KOR.  6. Ijit tautungitut tautuktipait,
         nikanartut inûlivait,
         ikpigijut pattanganermingnik
         naglingnermut erĸilerpait.
         Nelleĸangitub Gûdivit
         issumagitsainarpâtit.
         Halleluja! -- Halleluja!

  Mel. 151 g.

ILL.  7. Pitit nagligigangne,
         issumagivattit
         idluarĸutiksangit,
         saimaromavlugit.
         Tikiaĸitillugit
         idluarijattit
         ĸitorngarnut, Atâtâk,
         sappitsengilattit.

  Mel. 195

KOR.  8. Ajortokullungmik
         aijoĸalerangat
         illingnut, nâpkoarivat.
         Sângne ĸugviortut
         ajortoĸsôningit
         issumagijungnairpattit.
         Naglimut -- ajortut
         kapiasudlartut
         nâpkoarivattit.

  Mel. 416.

ILL.  9. Pilloringmêk illa Gûdiptingne
         piulijauviksarsijoĸ,
         okpertoĸ õmamut illũnânut,
         Kristusemik tetteĸartoĸ.
         Pijariaĸalerangat,
         ikajortaudlarpoĸ tamât.
         Halleluja! -- Halleluja!

Nâlegak nertorpara attanertortiga; unnuarmetauĸ tâktuma kaiblarpânga.
Nâlegak tautukôtsainarpara tallerpingnêmat aulaniangilanga

  Mel. 151 g.

ANG. 10. Oĸâlautigivara
         illerasungnanga,

ARN.     ajungitoĸ Nâlegaĸ
         atâtagigapko.

ILL.     Illagitsainarpânga,
         nanẽtarangama,
         aĸtornartut tamaita
         oĸiglitillugit.

  Mel. 195.

KOR. 11. Hallelujârmilit
         illũnatik Gûmik
         atâtauneraijungnartut!
         Hallelujârmilit
         Gûmik naglingniktut
         tâpsomungalo tunijut!

ILL.     Gûdivut -- Zebaot
         nertorlavut mâne
         pânelo ĸilangme!

  Mel. 9.

     12. Amen, Abba Jehova,
         attit nertortaule!
         Nakorivaptigille
         issoĸangitomut.




C. ERNERMIK.

  ============
       46.
  ============


  Mel. 101.

KOR.  1. Nellopĸotimut ĸaititse,
         illagêt, Jêsusib inungit,
         ittiganginut pititse,
         tarnipsigut nakorivlugo!
         Sunginapse illiniaritse,
         tâpsomale tamainik pingmasse.

ILL.  2. Iksivautavit sângane
         pâmangavluta ĸenuvogut:
         Jêsuse Gûdeojotit,
         ijivut tautuktilaungmikit,
         saimanermik tautulerĸovluta,
         nertorlutit tagva perĸovluta.

LIT.  Nertortaule Jêsuse Kristuse ikpeksaĸ uvlomelo issoĸangitomullo
tâmnatsamaĸ. Tâpsomûna illũnatik pingortitauvut ĸilangmẽtullo
nunamẽtullo, takuksaujullo takuksaungitullo, iksivautaĸsuillo
nâlegauvillo attaniotinerillo pitsartujoĸsuillo. Illũnamatsiatik
pingortitauvut tâpsomûna tâpsomungalo. Tamaitaĸsuillo perĸârtinagit
tâmna ilauĸpoĸ tamaitaĸsuillo tâpsomunga pairijauvut.

  Mel. 7.

ILL.  3. Jêsus pinarnartoĸ,
         ivsornaitoĸsôjoĸ
         nertorpât sorairatik
         Engelit illũnatik.

  Mel. 101.

KOR.  4. Toĸotaĸ Gûb saugârsunga,
         inoĸotivit nertorpâtit,
         aungnut pissiarivluta
         ĸennilauraptigut inungnit,
         kiglinganit erĸaumagaptigut,
         perĸovluta pilorigviksamut.

LIT.  Kristuse tikipoĸ ajoĸertuinerolerlune perĸutinik pijomârtunik.
Aungminut nangminerminut atausiarlune ivsornaitovingmut
iterpoĸ, issoĸarniangitomik piulijauviksamik piniarutjivlune.
Tâpsomane piulijauviksaĸarpogut aunganut, tamadja ajornernit
issumagijaujungnainermik.

  Mel. 7.

ILL.  5. Jésus issungitoĸ
         puilaviovoĸ
         epĸêjartauviksoaĸ
         ajortunit tamainit.

  Mel. 173.

      6. Gûmut nellopĸotijunga
         tettituarivagit,
         Jêsuse, pillorikpunga,
         pivlunga auktogavit,
         ĸejungmẽtillutit pêjaivigivarma
         pidlautiksamnigle, toĸotigigamga;
         piuliklernit illa okpernermut
         tettigidlarpara nâksaungitomut.

  Mel. 155.

      7. Nâlegaĸ, nertorpagit,
         nukkeĸangitoĸ uvanga,
         ajulertoĸ,
         ullapirsalauramga;
         taimaktauĸ
         Gûdib inuĸotinginut
         illaliortilauramga,
         piulijigigapkit.

  Mel. 101.

KOR.  8. Kattimajoĸsuit pâne
         anernerillo pilloriktut,
         Gûb erninga opigomut
         nakorisiuk Nâlegavut!
         Illagivlutalo nâleksiuk!
         Nertortaule attinga tamainut!

LIT.  Kristuse attaniovoĸ tunitjiviojoĸ pitsartunernik tamainik
ĸilangmelo nunamelo Nâlegaĸ pairijigivavut ajoĸertortigivlugolo
attanerivlugolo. Tâmna nertortaule issoĸangitomut!

  Mel. 7.

ILL.  9. Pinarnartut ĸilait
         Jêsub mikkigivait,
         inneĸaromavlune
         õmatekulluptingne.

  Mel. 183.

     10. Omatiga tagga ĸaipara!
         Iniksautiuk illingnut,
         anernikut kajungertitsuk
         ĸuviasuktillugolo;
         naglingnivit aĸĸartitivit
         taipsomane uvaptingnut,
         naglingnivit soraingitub
         õmatiga innigiliuk!

  Mel. 101.

KOR. 11. Nâksaungitomut ômartoĸ
         Gûd nertorpât Engelingita,
         mâne oĸautigigivât
         illa okpertoĸotingita.
         Pânẽtose, nakoridlarsiuk,
         illũnase pingortitaujose!

LIT.  Nertortaule Nâlegaĸ, nertortaule attinga ânanaudlartoĸ
inuĸotingita iningine tamaine mãna issoĸangitomullo! Halleluja,  Amen.

  Mel. 7.

ILL. 12. Attê, illũnata
         imgervigilavut
         Engelit pânẽtut
         serritigijangat.




  ============
       47.
  ============


  Mel. Schoenster Herr Jesu.

KOR.  1. Nâlegaĸ Jêsus,
         Gûdeviksôjotit,
         inungorsimajotit,
         nagligivlutit
         nertorlaptigit,
         ânanaunerpaujotit.

LIT.  Tarnipta Nâlegaĸ nakoridlarpât anerniptalo Gûde piulijivut
ĸuviasugvigivât, nutarârsuk erniangongmat uvaptingnut, enneĸ
tunijaungmat uvaptingnut. Nâlegauninga tuingẽnepoĸ atteĸarporlo:
tatamnadlartomik kajusijomik, Gûdemik pitsartujoĸsoarmik, atâtaujomik
issoĸangitomut, Nâlekamik ullapirsaijomik. Davidib amârivlugolo
kinguvârivâ uvloriangojoĸ ĸausiut ĸaumaridlartoĸ.

  Mel. 228.

ILL.  2. Kausiut ĸaumaridlartoĸ,
         ullapirsaumik ĸaitsijoĸ.
         ĸuvianarmêk illa!
         Igvit, Davidib erninga,
         tarnima anerijanga
         inuĸotigivarma,
         illũnainik saimanartunik pitaĸalloriktotit,
         annernarnerpângojotit.

  Mel. 83.

ANG.  3. Jêsusigale illa
         ĸemagomatsengilara.

ARN.     Nanele pitaĸarĸâ
         serrinartomik ôtunaĸ?

ILL.     Pillorikpunga illa,
         Jêsusib naglingmanga.

  Mel. 11.

      4. Ullapĸutigijara,
         ĸuviasuktitiga
         Jêsusiga, tamainit
         pituarẽnarpagit.

      5. Allianartut illa
         aktarlukkogivakka,
         toĸomut tunilauĸtoĸ
         unganarnersaudlarpoĸ.

  Mel. Schoenster Herr Jesu.

KOR.  6. Pinarnartunit
         takovaktaptingnit
         pinarnarnerpaujotit,
         igvit tamainit
         annerivlutit
         nagligẽnalaptigit.

LIT.  Nakoridlartaule Nâlegaĸ, inuĸotine nellipsarlugillo
piulingmagit. Gûdipta õmatingata nâpkiningningagut nuijub
ĸotsingnermit nellipsarpâtigut, itikavut torârtillugit apĸomut
ullapirsartauvionartomut inuĸotingillo illitarsitillugit piulijiksamik,
ajornernit issumangnarungnaitomik.

  Mel. 228.

ILL.  7. Manigornadlarpoĸ illa,
         Jêsuse, nellunginama,
         toĸungnut piuligamga!
         Missigigapko tamanna,
         tagva nunab pingit illa
         nachogitsainarpakka.
         Illa tagva pilloringnaĸ ĸuvianaĸ, Jêsusiga,
         pigigamga pairivlunga.

  Mel. 83.

ANG.  8. Sunamut assianut
         ĸillanângilaĸ tarniga.

ARN.     Jêsusele kissiat
         ullapirsartiga Gûmut,

ILL.     assiotailitiga
         tussugituinarpâ.

  Mel. 11.

      9. Passigalloarmanga
         idluitullinima,
         pitsartuerutivâ
         Satanas Jêsusima.

     10. Tarnikut sukôvlunga
         ĸanimalerangama,
         tamât piulijiga
         inûlijigivara.

  Mel. Schoenster Herr Jesu.

KOR. 11. Nertortaudlarit,
         nakorijaudlarit,
         Jêsuse, uvaptingnut!
         Uvlut tamaita
         nâpkigivluta
         takunâtsainartigut!

LIT.  Nertortaule Inûb Erninga ânanaudlartoĸ! Tâmna Gûdib tallerpiane
iksivavoĸ nâlektauvlunelo Engelinut sôngojunullo pitsartudlartunullo.
Tâmna Alfauvoĸ Omegauvlunelo, pigiarniovlunelo naggatauvoĸ
sivorliovlunelo kingorliovoĸ ômavlunelo.

  Mel. 228.

ILL. 12. Tarnipkut serridlarpunga,
         Jêsusemut okperama,
         ajorungnairtimanga,
         tâpsomalo nagliktima
         angerautijomârmanga
         ĸuvianartovingmut.
         Kuvianaĸ! Omamut tamânut kajungidlarpunga,
         paunga iteromavlunga.




  ============
       48.
  ============


  Mel. 80.

KOR.  1. Nertordlerutiksara,
         illisimautiksara,
         piksatuarijara,
         oĸâlautigijara
         ĸaujijomavisiûk?

ILL.     Kikiaktorsimajoĸ.

LIT.  Jêsuse Kristuse kikiaktorsimajoĸ Gûdib illisimajutiksangortipâ
idluarsijutiksangordlugolo ivsornaijutiksangordlugolo
piulijaujutiksangordlugolo. Perĸutit illisimajutiksat
illitarsijutiksallo tamaita tâpsomane ijersimavut.

  Mel. 68.

ILL.  2. Gûb saugârsunga,
         piulijiga,
         õmamut ĸujagivagit,
         amugamga ajornimnit,
         Jêsuse, aungnut
         nagligosumut.

  Mel. 132 a.

      3. Sungertutiksatôvotit,
         assingnik nellovunga.
         Piuliklertetôvotit,
         toĸungnut ĸelluvarma
         aungnullo inûlivarma
         ajornimnit, Gûb sângane
         saĸĸerungnarĸovlunga.

  Mel. 80.

KOR.  4. Okpernimnut tungavik,
         Gûdemut saimartauvik,
         ajornimnik pêjaijoĸ
         ĸanimniglo aitaijoĸ
         kinauvâ? Kaujisiuk:

ILL.     Kikiaktorsimajoĸ.

LIT.  Tâmna ullapirsautigivavut, seningajolikut ullapĸosermattigut
Gûdemut ningarosungnerlo toĸolugo ingmigut. Tâpsomûna tamapta
apĸutiksaĸarpogut Atâtamut anernerme attautseme.

  Mel. 68.

ILL.  5. Jêsuse, igvit
         erĸilerpagit
         mãna õmamut tamânut.
         Inôtsima naggatânut
         tettigivlutit
         pigẽnarlagit!

  Mel. 132 a.

      6. Inôtigigapkit illa,
         pitsartutilaungminga,
         âĸiklugolo illuga,
         illingalerĸovlunga
         ajungitunut tamainut;
         õmatipkut anernernut
         tessiortaurĸovlunga.

  Mel. 80.

KOR.  7. Manigorvigijara,
         saputjauvigijara,
         õmatimnik âĸêjoĸ,
         uvamnik inûlẽjoĸ
         kinauva? Kaujisiuk:

ILL.     Kikiaktorsimajoĸ.

LIT.  Sillaĸsoarme kapiasungneĸarpose, manigoritsele, sillaĸsoaĸ
sâlagivara.

  Mel. 68.

ILL.  8. Kugvioruma,
         manigorminga,
         pivlunga ĸugvioravit,
         ĸugvikka allarterlugit
         ĸugviornera
         pijungnairlugo.

  Mel. 132.

      9. Pitsartutigivagillo
         sapulutarivlutit
         manigortigilarpillo
         kiksarnimne tamaine.
         Umiaĸtorumalõnêt
         aĸĸunaĸsoaĸarningane
         saputjauvigivagit.

  Mel. 80.

KOR. 10. Toĸuksairutijiga,
         kapiasuktailijiga,
         ĸilangmut nukterijoĸ,
         ĸaumajungortitsijoĸ
         kinauvâ? Kaujisiuk:

ILL.     Kikiaktorsimajoĸ.

LIT.  Kristusib toĸo nukkingertipâ inôtsemiglo asserojuinermiglo
ĸaumajomut pititsivlune. Tâpsomunga okpertoĸ inôjomârpok toĸogalloarune.

  Mel. 68.

ILL. 11. Ajuleruma,
         najulaungminga
         ĸeavingmit nukterlunga
         ânanaunermut takpaunga,
         illingnik tagva
         takotillunga.

  Mel. 132 l.

     12. Mãna avatigigamga,
         manigorvigivagit,
         avitauniangilanga
         illingnittauĸ toĸome.
         Toĸungnulle inôtsemik
         illa nungusuitomik
         piksaĸartilauĸparma.

LIT.  Sivorliovlunelo ĸingorliojoĸ, toĸolauĸlunelo ômarmijoĸ imâk
oĸarpoĸ: Soĸĸosijuilerit toĸo tikidlugo, tagva niaĸôtemik ômanartomik
tunitjivigijomagapkit.

  Mel. 7.

ILL. 13. Inôjomavunga,
         toĸojomavunga
         kissingnut, Jêsusiga.
         Perĸutigẽnalaunga!




D. ANERNERMIK AJUNGINERMIK.

  ============
       49.
  ============


  Mel. 235.

ILL.  1. Nâlegaĸ Gûd illa,
         Gûdib Anerninga!
         Manigoijotôgavit,
         okpertut nakorivâtit,
         Engelit ĸilangmiullo
         ĸujagitsainadlarpâtit.

KOR.     Gûd issoĸangitoĸ,
         Atâtamit pijoĸ,
         Jêsub ânianganik
         ĸaujititsijotit.

ILL.     Toĸojut ĸaningitigut
         oĸalauĸtotit inungnut,
         Jêsub toĸunganik igvit
         oĸartidlarivaptigut.
         Nâleklutit õmatipta
         nakoridlarpâtit illa.  Amen.

  Mel. 22 b.

ARN.  2. Anerneĸ pingortitsijoĸ,
         tamainik ômartitsijoĸ,

ANG.     oĸautsivit pitsartujut
         kiblikpait kittiksaungitut.

ILL.  3. Ajoĸertorpaptigullo,
         Jêsus illitarivlugo,
         taimaktauĸ Atâtaptingnut
         tuksiartinivaptigut.

LIT. Amen, Amen! Kujalinermiglo opigosungnermiglo piviojariaĸarpotit
uvaptingnut, Nâlegaĸ Gûde, Anerneĸ ajungineĸ Atâta Ernerlo
illaliudlugik.

Ivlernarpoĸ, ivlernavpoĸ, ivlernarpoĸ ĸilangmiugasaksuit Nâlegangat;
nunat illũnatik illumertauvut tâpsoma nertornarninganik.

  Mel. 151 g.

ILL.  4. Anerneĸ, illũnâne
         sulliviĸalaungmît:
         Oĸautsit tussarnertut
         kiblingnartillugit,
         õmatit angmarlugit
         piulijiptingnut,
         oĸalloriktillugit
         kivgait oĸâlajut.

  Mel. 167.

      5. Pitsartutilaungmitigut,
         sangêdlarapta illa,
         okpernerme nangerluta
         illungertortilluta!
         Nâlegaĸ kivgartorlugo
         sorsuktilaungmitigut,
         sâlagivlugit tamaita
         agviaromadlartut!

Aria.

KOR.  6. Halleluja! Gûdib Anerninga,
         pitsartunit ĸanipoĸ,
         pairĸsinernullo ullapirsainernullo
         najorpaptigut. Halleluja!

  Mel. 97.

ILL.  7. Gûd Anerneĸ, opigomut
         tamapta nertorpaptigit,
         pitilluta Jêsusemut
         okpertungortinaptigut.
         Tâpsoma ĸuviagijanganut
         inôrĸovluta, âĸingmitigut!

  Mel. 151 g.

ANG.  8. Kiglisiniartotit
         Gûde õmatinik,
         illitarsititigut
         illiorniptingnik!

ARN.     Uvaptingne ajortut
         sulle takojattit,
         erĸagilungitavut
         igvit saĸĸertikit!

  Mel. 155.

ILL.  9. Gûd Anerneĸ, piginga
         tarnigalo pairivlugo,
         torĸorlugo,
         sapperapko nangmineĸ
         pairineĸ. Igville tessiorumga
         pitsartutilerumgalo,
         âĸilârpoĸ inôseĸ.

  Mel. 58.

KOR. 10. Kenuevigilaungmitigut,
         ĸikarniarnak kaiblainernik,
         ajoĸertorluta
         saimarsainernut,
         ullapirsautingnik illumikkit
         õmativut!

  Mel. 235.

ILL. 11. Ilikut arvertarnivut
         ĸujalijutigilavut
         Gûmut! Pitsartuniville
         illagitsainarlitigut
         inôsipta nâninganut,
         pilerpat toĸoviksavut;
         pânẽtut illagivlugit
         nertordlernivut pigikit!  Amen.




  ============
       50.
  ============


  Mel. 230.

ILL.  1. Gûb illagêktoĸotingit
         ĸaĸamut tungatitaumavut
         nuktitaujungnangitomut.
         Sâlaginasuarlugit
         sullingilat omigijingit,
         pitsartujoĸ tagvanêngmat,
         serngnigẽnartingat
         Nâlegaĸ Zebaot.
         Halleluja! -- Oĸarpogut:
         pillorikput
         tagvane toĸaveĸartut.

  Mel. 520.

KOR.  2. Gûd nertorlavut;
         nâpkinersoarmut
         âĸisulaungmattigut
         illagêktilluta;
         tamapta ingminut
         amulaungmattigut
         Zionib ĸaĸĸangane
         ernikut Kristusekut,
         kiksamut sâlagijaunata,
         perorluta saĸĸerĸovluta.
         Serrinaĸ angijoĸ!
         nagliktigẽkaptatauĸ
         piulijauvluta.

  Mel. 230.

ARN.  3. Oĸautautsainarniarput
         illagêt kattititaumajut,
         pairijaujut ĸotsiktomut.

ANG.     Nunaĸatigêt tamaita
         oĸarviorĸovait Gûdipta,
         ĸaisârĸovlugit tagvunga,

ILL.     piulijaunermik
         nerriudlarlutik,
         ivsornaitub -- anernerub
         ajortolit
         Jêsumut tessiormagit.

LIT.  Anerneĸ ajungineĸ, Gûdeojotit issoĸangitomit, Atâtamit pijotit
Nâlegaptingnullo Jêsuse Kristusemut tillijaumajotit uvaptingnut,
opigidlarpaptigit nakorivlutillo, Gûdib illagêktoĸotingit nuname
kattersorangne pairivlugillo saputivlugillo. Okpertut illũnaita
nunamẽtut ĸairĸovattit oĸautsinut tussarnertunut kattitilugillo
ĸaumaksarlugillo ivsornaitillugillo. Jêsuse Kristusemêtsainartipattit
okpernerme mikseĸârtome. Illagêt tâpkoa akkornganne ajornivut okpertullo
illũnatik ajorningit uvlut tamaita nãmaktomik issumagijungnairpattit.
Nertortaudlarit issoĸangitomut!  Amen.

  Mel. 164.

ILL.  4. Gûb anerningat kissime
         piloriktipâtigut,
         inôtilluta nuname
         tessioramitigut
         Jêsusemut illa,
         illagêt tamaita
         Kristusib naglingninganik
         illumertẽnaramigit.

  Mel. 228.

ANG.  5. Halleluja, Gûd Anerneĸ,
         mãna soraijuitomik
         nertudlarlaptigille,

ARN.     erniangotinaptigut
         pitiluta Jêsusemut
         anneridlartiptingnut.

ILL.     Illa tagva ĸuvianaĸ, piloringnaĸ, tarniptingnut
         piksarivavut nellâgut.

  Mel.--132a.

KOR.  6. Anernerub pângat pijub
         illagêktut iglugivait
         ivsornaitillugillo.

  Mel. 199.

ILL.  7. Omatiggit kiblidlarpait
         oĸautsit tussarnertut,
         ajortut ĸêlervigivait
         nekoĸsitiksarsivullo;
         epĸêjartaugamik,
         arvertadlalerput
         Jêsus malliklugo,
         erniangogamik
         anernerub baptijutânut.

LIT.  Halleluja, Gûde piulijigivavut. Nâpkigosungnerminut tâpsoma
piloriktilauĸpâtigut erniangupsârnerub ubvautânut anernerublo
ajunginerub nutângortitsininganut, Gûdib kovilauĸtangata
uvaptingnut amigangitomik Jêsuse Kristusekut piulijiptigut,
uvagut tâpsoma saimarsautânut idluartitaumalertogut nerriungnermik
kingormgujijuksaurĸovluta inôtsemik nâksaungitomik. Uvaptingnut
ĸitorngaptingnullo oĸautsit ukkoa illingavut ungasiktomẽtunullo
tamainut, Nâlekab Gûdipta ĸairĸojomârtanginut.

  Mel. 199.

KOR.  8. Maungaritse illũnase,
         aungmut pissiangojose!
         Anernermut baptitsijoĸ
         mâne igloĸaromavoĸ.

ILL.     Taimaimat illagêt
         nunguniangilat,
         unêt aĸunaĸsûb
         ullitornersûblo
         pikpagit, ochutsengilat.

LIT.  Nâlegaĸ nertorsiuk mãna oĸarluselo: Iglugasaksoaĸarpogut
aulajungnangitunik, avalungit sappulutangillo piulijauviksauvut.
Kôgarsungita Gûdib iglugasaksoangit ĸuviasuktipait. Kuviasukluse
imeĸtariartoromârpose puilavingmit piulijaunartomit.

  Mel. 132 d.

ILL.  9. Nâlegaĸ, taimak pivlugo
         ĸujagẽnarpaptigit,
         illagêktilauraptigut
         epĸêjarluta aungnut.
         Kenuvogut naglingnernut
         illumertilaungmitigut,
         ungagapta illingnut!

LIT.  Nertortaudlarit, Gûde Anerneĸ ajungineĸ, Atâta Ernerlo
illaliudlugik mãna issoĸangitomullo!

  Mel.--249.

ILL. 10. Amen Halleluja!
         Halleluja!
         Amen Halleluja!




IX. TUKSIARNERMIGLO. TUKSIARUTJINERMIGLO PITJUTELIT.

  ============
       51.
  ============


  Mel. 195.

KOR.  1. Gûd uvaptingnẽpoĸ,
         ĸenuvigilavut,
         opigukta sajungnermut!

ILL.     Akkonaptingnêngmat
         nekoĸsitiluta,
         nellopĸotimut pâmakta!
         tâpsoma -- tamapta
         ĸennilaungmattigut,
         nakoridlarlavut!

  Mel. 90.

      2. Gûb nagligosuktotôjub
         sângane pâmagitse!
         Saimarsaijoĸ najorsiuk,
         Nâlegaĸ opinartoĸ!
         Tautungigalloarpasse
         mâne okpervigijase.

  Mel. 14.

KOR.  3. Kotsingnerub ĸitorngane
         erdligitsainarpaít,
         nikkanartut illumingne
         ĸuviagẽnarpait.

  Mel. 195.

ANG.  4. Gûd uvaptingnẽpoĸ,
         tâmnalo Serafit
         kivgartorpât sorairatik.

ARN.     Hailig, hailig, hailig!
         Engelit imgerput
         tamât nertornautinganut.

ILL.     Taimaktauĸ
         nippivut
         Gûd, tussalaungmikit,
         ĸujagigaptigit.

Arlorpunga Kaĸĸanut ikajortaunermik tikkiutjivigijamnut. Ikajortaunera
Nâlekamit pivoĸ Kilangmik nunamiglo sennalauktomit. Tâpsoma ittikattit
koitarĸoniangilait, serngnigijillo sinnilungilak. Nâlekab
sappumijarpâttit; Nâlekab tachalinerivet aggakpît Kangaene.

  Mel. 14.

KOR.  5. Nelleĸangitub tâpsoma
         naglikamitignt,
         tuksiarnivut tussâvait,
         piksarserĸovluta.

  Mel. 195.

ILL.  6. Gûdeviksôjotit,
         ĸanoĸtôĸ uvagut
         nertorlaptigit õmamut!
         Sôrlo Engelivit
         naipertudlarmattit
         kênarniglo takovaktut,
         taimak, Gûd,
         idluarijarnut
         inôtimitigut!

  Mel. 90.

      7. Kivgartorlutit, Gûdiga,
         angerpunga õmamut,
         illũnarma âĸingminga
         timipkut tarnipkullo.
         Kaujilit ĸaujijomajut,
         inuĸutaugama Gûmut.

  Mel. 14.

KOR.  8. Tarnipta, Jêsuse, tarnit
         najutsainarlitsuk,
         õmativut serparsakit
         aungnut kovijomut!

Pillorikpoĸ tâmna Nâlekamik sivôrajoĸ, arvertartorlo tâpsoma
apĸosiningane. Aggakpit sullijangit inôgutiksariniarpattit;
pilloringnarmêk igvit issumanârpotit.

  Mel. 195.

ANG.  9. Issumatunata
         Gûd, taimaititigut,
         ullapirsalaungmitigut!

ARN.     sôrlo perorsiat,
         seĸinerarnermut
         perorsitsiartutitut,

ILL.     illume,
         Jêsuse.
         perortimitigut
         napkigosungnernut!

  Mel. 90.

      10. Tagga illa, õmatiga
         âniajutigigangne,
         illingnut tunilerpara
         inûlijaurĸovlugo,
         âniarnut ikkingnullo
         ikkomatiniarlugo.

  Mel. 14.

KOR. 11. Jêsub timivut tarnivut
         aĸitsainarligit
         inigitsainarlugillo
         nertornautiminut.

  Mel. 195.

ILL. 12. Nâlegaĸ illuvut,
         innigilaungmikit,
         nuname ivsornaitikit!
         Kailaurit, Jêsuse,
         ĸaumaksarmitigut,
         nâleklutit naglingnermut,
         õmamut -- illingnut
         ĸêmitẽnarluta
         illingnêrĸovluta.




  ============
       52.
  ============


  Mel. 110.

ILL.  1. Jehova, imgervigivagit!
         Nanele illiktut Gûdeĸarĸâ?
         Nertordlernikka ĸailerlugit
         pitsartutilaunga Anernernut,
         perĸovlunga Jêsub attingane,
         tâpsomûna ĸuviagigangne.

  Mel. 79.

      2. Nertoromagaptigit,
         igvit nertordlernermik
         âĸiksoijotit
         nutaĸĸat ĸaningine,
         oĸausivut âĸikit
         takpaungartilaungmikillo!

  Mel. 22

KOR.  3. Atâtâk ĸilangmẽtotit,
         ernivit ikkingit aulît
         issumagivlugit illa,
         nâpkigitigut tamapta!

  Mel. 110.

ILL.  4. Atâtâk, amuanga Ernernut,
         Ernivit pitilinga illingnut,
         Anernît illumnẽnalaurle,
         issumamnik aulatsitsainarle,
         ullapirsaumik Gûmit pijomik
         õmatimne peĸainarĸovlunga!

Arlorpunga illingnut, Kilangme iksivajotit. Ahâk, sôrlo kivgat angutit
ijingita angajoĸâmik aggangit kamagingmagit, sôrlolo kivgat arnat
angajoĸâmik aggangit kammagingmagit: taimak ijivut Nâlekamut
Gûdiptingnut takkonârput saimarviĸarĸârtinaga uvaptingnik

  Mel. 79.

      5. Takunâlaungmitigut,
         tatamnartullinernik
         nertordlerangapta.
         Ittikavit sânganne
         ĸujagidlalaptigit,
         pairẽnaraptigut illa.

  Mel. 22.

KOR.  6. Atâtâk, tillilauruktoĸ
         anerneĸ ânanausêjoĸ
         Gûdipta saugârsunganik,
         saimarsaijoĸ illuptingnik!

  Mel. 110.

ILL.  7. Anernivit tuksiulinga
         oĸauserijaujungnangitomik!
         Tâpsomalo ĸaujitipânga,
         ĸitorngarigamga Jêsuseme;
         tâpsomane atâtagigapkit,
         tagva Abbamik tailerivagit.

  Mel.79.

      8. Okpertungortitigut,
         illa nutaĸĸatitut
         illingatitigut!
         Attê, tetteĸanivut
         illingnik, unganivut
         sôngolit pitsartunernut!

Saimarvigitigut, saimarvigitigut, angijomik nachogijaugapta. Tarnivut
tattadlarput piojorijut mittauteĸarninginnik pingijaitullo
nachoninganik. Nâlekable sapputivâtit Kanoietunit tamainit; tarnît
sappumijarpâ. Nalekab anninît sappuitivâ itternîllo mânamit
issoĸangitomut

  Mel. 22.

KOR.  9. Okperneĸ nekoĸsititsuk,
         Oĸausernik tetteĸartoĸ,
         sungertuteĸarĸovluta
         illingnik nellâgut illa!

  Mel. 110.

ILL. 10. Anernivit tuksiartitima
         issumangnik nellautsitipânga
         tussarpattillo ĸenunikka,
         Jêsub attingane ĸenugama;
         tuksiarnimnit anginersamik
         pititsivigitsainadlarparma.

     11. Jêsub attingane ĸenuvunga,
         akkisartortima, Gûd, illingne.
         Tâpsomane ahailangovut
         pângat ĸenunikka okpernerme.
         Pitsainalaurit ĸujalinermik,
         pilloriktigamga angijomik!




  ============
       53.
  ============


  Mel. 149.

KOR.  1. Gûdivut ĸaglilavut
         ĸenuvigivlugo!
         tussâvait ĸenunivut,
         tettigigaptigo.

ILL.     Arlorta
         tamapta!
         Kenuarijavut
         piginiarpavut.

LIT.  Tuksiatsainaritse illũnainik pijarialingnik, anernikut tuksiarluse
ĸenuvluselo; taimailiorĸovluse sorairase pigârmititse tamât ivsornaitut
tamaita tuksiarutivlugit.

  Mel. 79.

KOR.  2. Kenugapta illingnut,
         pairĸsijotit illagênik,
         kajungersartigut
         tuksiatsainarnermut;
         naglingnernut illuvut
         ônartikit saimanernut!

  Mel. 161.

ILL.  3. Nâlegaĸ nagligijavut,
         mikiluartomigle;
         issumavut aulatikit
         ĸellaklugit illingnut;
         kajungerti-
         laungmitigut,
         ĸitorngaumarerĸovluta
         ĸattimajoĸotingnulle.

  Mel. 155.

      4. Kitorngaritsianga,
         ivsornaitiuk inôseĸ,
         ikliguneĸ
         nellâgut toĸolugo,
         aungnullo
         asserorsimanimnille
         illupkut ubvartauvlunga.
         Nutautinga, Gûdiga!

LIT.  Kaujimavunga illumne tamadja uvinimne ajungitoĸangitomik.
Pijomaneĸ uvamnẽgalloarpoĸ, nãmaksivlugole ajungineĸ, tamanna
nagvângilara. -- Kristusemẽtoĸarpat, tâmna nutângortitauvoĸ, pitoĸaĸ
itsungnairpoĸ, ahâk, illũnane nutângorsimavoĸ.

  Mel. 79.

KOR.  5. Kaumaneĸartilaunga
         inûlidlarmingalo
         illupkut tamapkut;
         ikpigitillungalo
         asserorsimanimnik,
         saputinga ajortomit!

  Mel. 161.

ILL.  6. Tuksiarnivut, Jêsuse,
         tussakit saimarluta!
         Saimarsainit pigannerle
         okpingineĸ pêrlugo,
         uvaptingnik
         ikajorit,
         mâne arvertartilluta
         okperneĸ sôngotillugo.

  Mel. 155.

      7. Illannâĸ, õmatiga
         perĸovara naglingnernut
         unganermut,
         ivsornarĸonagole
         nuname,
         kamaginagit assitit,
         ônarsile naglingnernut
         saĸĸijârtilauĸtarnut.

LIT.  Naglingneĸ erĸsinermik illaĸangilaĸ. Tamattomunga naglingneĸ
nãmaksivoĸ uvaptinge, ĸuviasuteĸarĸovluta uvluksame erĸartuivingme.

  Mel. 79.

KOR.  8. Jêsus, nertornautingnut
         âĸiksulaungmitigut,
         naglerĸâraptigut;
         najulerangaptigit,
         erĸitsainaraptigut,
         torârvigẽnalaptigit.

  Mel. 161.

ILL.  9. Nâlegaĸ Gûd, anernivit
         kajungersaininganik
         illangiutitiguttôĸ
         ônarsitilutalo,
         ungatsainar-ĸovlutale
         Jêsusib naglingninganut,
         tâmna najutsainalavut.

  Mel. 155.

     10. Gûd Anerneĸ, piginga
         tarnigalo pairivlugo,
         torĸorlugo,
         sapperapko nangmineĸ
         pairineĸ.
         Igville tessiorumga
         pitsartutilerumgalo,
         âĸilârpoĸ inôseĸ.

LIT.  Tamainik tuksiarnipsingne ĸenuarijapsingnik okpituinaritse,
tunidjivioniarapse tamakkoninga, pilârpasse tagva.

  Mel. 218.

ILL. 11. Tuksialerupta illingnut,
         tussartigut saimarluta!
         Ullapirsautingnik tarnivut
         illumertikit, Jêsusîk!
         Ungagijivit illũnatik
         mãna õmamigigamitit,
         erĸaumatsainarpâtittauĸ;
         malungnarsiluta tamapta
         Jêsusib arvertaĸatipta
         avatine pairingmagit.




  ============
       54.
  ============


  („Nâlegaunit ĸailaule.“)


  Mel. 228.

KOR.  1. Sillaĸsoaĸ angmarletôĸ!
         Tagga, saimanelijartoĸ
         attaneĸ ittilerpoĸ.
         Ajornernit sâgiartut
         tâpsomunga ôksilerput
         ânanaudlarninganik.
         Tautuksiuk ânanaujoĸ, ĸaumaksaijoĸ, saimarsaijok,
         ullapirsaumik ĸaitsijoĸ!

  Mel. 189.

ILL.  2. Erĸaumagupko Gûb nâlegauvinga,
         ĸuviasukpunga, Jêsub aungminut
         âĸingmagole, perĸutaurĸovluta
         Gûdemut; âniadlalaungmallo,
         sulle unuktut
         pititaksauvut
         illagêktunut
         nunamẽtut.

  Mel. 107.

      3. Illũnatik ĸairĸojaumavut.
         Kênangillo tautungillo
         sunaugalloarpattalõnêt,
         adsigêngitoĸangilaĸ.
         Nellojoĸsuit tâĸsiortut
         tamaita ĸairĸovait naglimut.

LIT.  Adsigêngitoĸangilaĸ, illũnatik idluitullilauĸput Gûdemullo
nertortaujuksaunitik ajulerdlugo akkeĸangitomiglo idluarsititaulerput
tâpsoma saimarsautânut, piuliklernermut, Kristusib Jêsusib pijanganut.
Nelliat tâpsomunga okpertoĸ kangusuktitauniangilaĸ. Adsigêngilungilat,
attausẽnaĸ Nâlegaringmatsuk illũnatik, akluitoĸ illũnainut
tuksiarvigijiminut.

  Mel. 184 a.

ILL.  4. Ikomamik, Jêsus, nuname
         ikitsijartulauravit,
         ĸanoĸtôĸ ikoaladlarle!
         Nâlegatuarivlutit,
         Gûdigivlutit serĸortorlit
         sângnut sillaĸsoarmiut!
         Kaumaksarlugit illautikit
         tamaita saugaĸotingnut!

  Mel. 119.

KOR.  5. Attille, -- attille
         sillaĸsoarmiunut
         tamainut oĸâlautaule!
         Illa pitsartunernut
         ânanaunit saĸĸijârle,
         tikkerĸârnaĸ Nâlegaujotit
         tamainut, -- tamainut.

  Mel. 30.

ILL.  6. Nerriukluta utaĸivogut:
         Nellojut õmatingit illingnut
         sagvarsimajut
         akkiksautisâkit âniarnut!

LIT.  Inûb Erninga tikisimavoĸ, tammarsimajut ĸeneriartorlugit
piulijartorlugillo. Uvamnut pijoĸ annitinagolo ajaktorniangilara. Uvanga
tikipunga, inôtsemik piksaniglo nãmaktunik peĸarĸovlugit. Uvanga
mianersijôvunga ajungitoĸ. Mianersijoĸ ajungitoĸ inôtsiminik tunidjivoĸ
saukat pivlugit. Sullele assinginik saugaĸuteĸarpunga, iglomit
tamattomangat pingitunik. Tâpkoalo tamaunga pititsariaĸarpakka nippigalo
tussaromârpât attautsimẽlutiglo kattimgajomârput, attautsemiglo
mianerijeĸarlutik. Uvanga ĸangattartitauniaruma nunamit, illũnaita
amuaromavakka uvamnut.

  Mel. 107.

ILL.  7. Unudlartunik Jêsusemut
         sâlertoĸarniarmangât,
         okpernekimut ĸollarpogut.
         Gûdible saimaningata
         kittiksaungitut tessiorpait
         ĸaumajomut tâĸtoĸsoarmit.

  Mel. 151 g.

      8. Kikkarveĸatsengilaĸ,
         nunaĸsoaĸ illa
         nãmalerĸârtinago
         Jêsub attinganik,
         nâlengnermut inungit
         Jêsusib sânganut
         pâmakterĸârtinagit
         opigidlarlugo.

LIT.  Nâlekab attinga taivlugo tuksiartoĸ piulijaujomârpoĸ. Taimaimat
oĸautsinut tussarnertunut ullapirsaut oĸâlautaurĸovâ illipsingnut,
ungasiktomẽlauĸtose, ĸanitomẽlauĸtunullo, sillaĸsûb issungit tamaita
Gûdipta piuliklerninganik takorĸovlugit. Tagva tillijaumajôvogut
Kristuse simerdlugo. Gûdib uvaptigut kaiblarmasse. Kenuvogut mãna
Kristuse simerdlugo: Gûdemut ullapirsartauleritsetôĸ!

  Mel. 79.

KOR.  9. Kigligiutsijose,
         oĸariartoritse
         inungnut tamainut:
         Jêsuse âniangmat,
         ĸejungme tarningermat,
         piulivait toĸominut.

  Mel. 58.

ILL. 10. Illagêt illũnânemiut
         illagivlugillo inungnut
         oĸaromavogut:
         Jêsub aunganut
         kivgaujungnairtitaujuksaudlarput
         ajortunut.

  Mel. 249.

     11. Gûb uvlunga ĸaile!
         Inuit tamapse
         imgervigisiuk!
         Tuksiaĸatigivapse.
         Tussartaule illũnâne:
         Gûb nâlegauvinga
         ĸaivoĸ tagva.
         Amen Halleluja!




  ============
       55.
  ============


  („Nâlegaunit ĸailaule.“)


  Mel. 119.

KOR.  1. Nâlekab, -- Nâlekab
         nâlegauvinga ĸaile!
         ĸaumaningat tâĸsiortut
         ĸaumaksalerligille!
         Okpingitoĸarungnaile!
         Nâlegauvikpit ĸaumaninga
         ĸailaule
         tamainut!

  Mel. 95.

ILL.  2. Aggane putoggit Jêsub
         sorairane tamartunut
         issakpait illũnainut.
         Nellojut sunatuinait
         piulijaujomadlartut
         iglominut aitipait.

  Mel. 151 u.

ARN.  3. Kaumaksartaujogulle
         takpângat ĸilangmit,
         nellojut tâĸsiortut
         nâpkigidlarlavut!

ANG.     Piulijautiksamik.
         tussarnidlartomik
         inuit illũnaita
         oĸarvigilavut!

  Mel. 58.

ILL.  4. Erĸeasujuititigut,
         kajungersarlugit tarnivut
         taimaktauĸ timivut,
         perĸojatille
         nâniatsainaromadlarlugit
         ĸuviasumut.

  Mel. 119.

KOR.  5. Gûdipta
         pijaksanga
         angidlarmat nuname,
         attê, karngasoijose,
         illũnainut pititse!
         Inertunik kattersijut
         Gûdib ĸuviagijanganut
         unuksi
         tilaukit!

  Mel. 29.

ARN.  6. Tamainik pingortitsijotit
         Jêsus, nachogitsengilattit
         nellit sillaĸsoarmiut,
         tamaita nâpkigivattit.

ANG.  7. Taimaimat tussumarikpogut,
         sulle nellojut unudlartut
         oĸautivlugit illingnik,
         piuliklerteojotit.

  Mel. 151 u.

ILL.  8. Karâlit ĸaĸĸanginit
         India tikidlugo,
         Afrikab nunangine
         kiaĸtaĸartune,
         nellojune tamaine
         niplertoĸadlarpoĸ:
         ĸaititse, pêrsititse
         ĸelaumgujapsingnik!

  Mel. 58.

      9. Jêsuse, illagêktitatit
         unuksivalliatilaukit
         nertornadlarnernut,
         aukpit inuit
         okpingitut sâgiartiligit
         illingnuttôĸ!

  Mel. 119.

KOR. 10. Naglingneĸ, -- naglingneĸ
         illungertûtigivat;
         inungnêtsomavlutillo
         ĸuviagitsainarpat.
         Taimaimalle inuksuit
         illũnaita perĸutautikit!
         Pigikit, -- pigikit!

  Mel. 151 u.

ILL. 11. Nunanut illũnainut
         Jêsusib attinga
         nertornartoĸ âtaule
         annorinut sôrlo!
         Siamartitaulaurle
         opigijauninga,
         nâlegaumariklune
         utterĸârtinago.

  Mel. 58.

     12. Gûb nâpkigijomatsengilait
         inuit ĸaijomalungitut
         Gûb saugârsunganut,
         toĸolauĸtomut
         ajornivut pivlugit ĸejungme,
         piulivluta.

  Mel. 225.

     13. Jêsusib -- Kristusib,
         Gûdib annerijangat
         inuit illũnaita
         saĸĸertitsomârmagit,
         idluartotuamik
         erĸartorniarlugit.
         Okpertulle illũnaita
         ittertipait iglominut,
         Hosianamik pita!




  ============
       56.
  ============


  („Nâlegaunit ĸailaule.“)


  Mel. 119.

ILL.  1. Gûdivut, -- Gûdivut
         ĸujagitsainarlavut,
         oĸautsine tuningmagit
         uvaptingnut oĸautjivut,
         Gûde nangmineĸ pivluta
         ajornivut pêjaromavlugit
         toĸomut
         ailaungmat.

LIT.  Gûdib Kristusemêdlune sillaĸsûb inungit ullapirsarpait ingminut
ullapirsainartomiglo illumertilluta oĸâlarĸovâtigut. Oĸautsit
tussarnertut tamakkoa Kristusemik pitsartuniovut Gûdemit,
pilloriktillugit illũnaita okpertut tâpkonunga.

  Mel. 58.

KOR.  2. Inungnut oĸarĸojaujose,
         oĸauseĸatsainalauritse,
         Kristusib tamaita
         pingortingmagit,
         inuit assiolauĸtut amma
         piulivait.

  Mel. 22 a.

ILL.  3. Omatipta tungavingat,
         illagêktut tettevingat,
         tagva, Gûde, oĸautsitit
         tungavigitsainarlavut.

      4. Jêsuse Krist, najortigut!
         Tâĸsiorĸonata sumut,
         oĸausernut illuptingne
         ĸaumaksatsainartigulle!

  Mel. 167.

      5. Nâlegara, oĸautsitit
         piksaritsainarlakka,
         angnerpâĸutigigapkit
         nunab pinginit illa.
         Oĸautsitit pingikupkit,
         tettiksara nanẽĸâ?
         Okpernermut oĸautsitit
         tettituarivakka.

LIT.  Kuvianartoĸsôvut illa oĸalloriktut ittigangit, ullapirsaumik
oĸâlajut ajungitomiglo oĸautjijut, piulijaunermiglo oĸâlajut. Okperneĸ
oĸâlanermit pivoĸ oĸâlanerlo Gûdib oĸausinginit.

  Mel. 8.

KOR.  6. Attê, tillijaujose,
         sivumuaritse
         maksoatsainarluse,
         noĸarniarase!

      7. Gûdipta saimaninga
         ĸaujijautillugo
         nunaĸsoaĸ illũnât
         aivigidlarsiuk!

  Mel. 221.

ILL.  8. Kilait Gûb nertornarninga oĸautigivât,
         nunablo saĸĸijârtipâ.
         Piulijaujulle, pissiarijaujut
         ômunga nippangertuksauvât?
         Aukak, Gûde oĸautigisiuk
         õmamut, piulilaungmattigut.
         Nangminipsingnik pititse Nâlekamut,
         oĸautigijaurĸovlugo illipsingnut!

  Mel. 151 g.

      9. Illa, Gûd, oĸautsitit
         pilit illũnainut,
         nâpkigosungnivillo
         inuit kiblikligit!
         Pijungnartimitigut
         oĸautigivlutit!
         Sorairpatta nippivut,
         ujarĸat niplerlit!

LIT. Oĸauseĸ ĸanimnit annijoĸ sullinane uttertuksaungilaĸ uvamnut,
idluarijakkale piniaraksarivait nãmaksititaksarivlugolo suna pivlugo
tilligapko.

  Mel. 68.

ILL. 10. Taimailungipat,
         Gûb kivgangita
         oĸumaitiginajarpât,
         inuit sagiarĸovlugit,
         Gûb oĸausinga
         kiblêjoĸ illa.

  Mel. 11.

KOR. 11. Oĸautsit kiblingnartut,
         pigijominadlarlut
         nuname siamarlit,
         inuit ĸaumarlugit.

ILL. 12. Jêsuse, kênarnut illannârnartomut
         ĸaumaksakit illagêktut,
         inungillo tamaita ingmikôrlugit
         naglimut nekoĸsitikit;
         kivgatit tunidsivigilaukit
         ikkivit aungat pitsartutânik,
         ajoĸertuijunik nertornartunik
         kingomaklerĸonagille illagêktut.

LIT.  Nâlekab oĸausingit mikseĸârtôvut angersimaninelo
nellautsititsainarpait. Jêsuse oĸarpoĸ: Kilaglo nunalo
nungujomârpuk, oĸausikkale nungujomângilat.

  Mel. 155.

ILL. 13. Amen, tunganadlarput
         Jêsusipta oĸausingit;
         angernine
         nellautsitiniarpait.
         Taimaimat
         ikajoĸataulaungmita,
         nuname nâlegauvinga
         anginersautillugo!




X. UVLOQSIORVIKSIUTIT.

  ============
       57.
  ============

  (August 13.)


  Mel. 26.

ILL.  1. Nâlegapsingnut sâtitse
         pâmakterluse unganermut
         nellopĸotimut, opigomut,
         aungmut pissiaringmasse!

      2. Atausiotẽnartigut,
         attautsemut tungatitigut,
         ikkingnillo imertitigut,
         taimak illagêktitigut!

LIT.  Saimanermut piulijaumavose okpernikut; illipsingnik taimaingilase
Gûdible tunnergutâ tamanna; senamajigigaptigo, pingortitauvluta Kristuse
Jêsuseme ajungitullerĸovluta, Gûdib sivorngagut âĸiksulaungmattigut,
taimailiorĸovluta. Mãna tujormiangojungnairluselo
takorngartaujungnairpose, ivsornaitulle kinguvângoĸatigivâse
Gûdiblo iglungane iglomioĸatauvluse; igloliangomavluse Apostelillo
nellautaijullo tungavigijangannut. Tamattomunga Jêsuse Kristuse
ujarauvoĸ terreĸôvlune.

  Mel. 115 b.

ILL.  3. Pillorikpoĸ illa ullapirsaumik
         nagvârsimajoĸ, Atâtamullo
         agviartaunane najutsungnartoĸ,
         ominautaijarsimajoĸ Jêsub
         ikkinginut; tâmna illa
         alliajuteĸarpoĸ
         nungusuitomik.

  Mel. 155.

      4. Okpertut pilorikput,
         Gûmit erniangomavut,
         ungagivât,
         ônartisimavullo
         tâpsoma
         anerninganut Jêsublo
         aunga pinarsitigivât
         tautuĸôtsainarpâllo.

  Mel. 161.

      5. Piulijaumajosele
         Jêsub Kristub aunganut,
         ĸitorngaujutitut Gûmut
         ullapirsartaujose,
         oĸalauĸta,
         nippeĸarta
         pijariaĸarniptitut
         Jêsub pitsartuninganut.

  Mel. 39.

      6. Anernermut erniangomalerapta,
         Kristusekut ĸatangutigêlerpogut,
         ĸilangmullo ingergaĸatigêkluta
         illũnata aĸpangerĸatautivogut.

LIT.  Taimaimat Gûdib annerimajangititut ivsornaititullo
naglingnartutitullo attinialeritse õmamut nâpkigosungnermik
inôtsiarnermiglo piojoringinermiglo ĸenuênermiglo
kamangitsertornermiglo; illipsingnut illannârêkluse
issumagijungnairtigêgitse, nellise erĸartuitiksaĸarune assiminut. Sôrlo
Kristusib issumagijungnaivigilaungmasse, taimaktauĸ illipse pititse.
Tamakkoale tamaita ĸângitigut attiniarsiuk naglingneĸ, tagva
nãmaksinerub ĸellaksutâ. Ullapirsaullo Gûdemit pijoĸ attaniotẽnarle
õmatipsingne. Tamattomunga ĸairĸojaumagivose, attautsemik timeorĸovluse.

  Mel. 166.

ILL.  7. Anerneĸ, pângat pijotit,
         nagligosuktitigut!
         Tamât tamaĸattarnivut
         kiksautigilerpavut.
         Ajortôgalloarluta,
         Jêsuse, pigaptigut,
         taimaimallo attit mãna
         nertoromadlarpavut.

ANG.  8. Naglingneĸartimitigut
         ullapirsarnartomik,

ARN.     õmativullo illingnut
         attausẽnangortikit.

ILL.     Illagêkluta õmatit
         aivigigangaptigo,
         idluinivut pêjakit
         aungnut ubvarlutalo.

LIT.  Ahâk, ânanaudlarmêk takorannidlarmêglo, ĸatangntigêt
issumaĸaĸatigêklutik iglomioĸatigêkpatta. Tagvane Nâlegaĸ
pitaĸatsainarĸojingmat saimartitaunermik inôtsemiglo issoĸangitomut.

  Mel. 141.

ILL.  9. Nagliktigêgitse,
         perĸutaujose
         ikkiliksoarmut,
         ĸununaselo
         attausiotitse!
         Jêsusib aungat
         õmativut illa
         õnartiligit!

     10. Saugârsuk ikkilik
         illũnaptingnut
         nertortaurĸovlugo,
         ikkomanivut
         ĸaumarĸovlugolo
         õmatiptingne
         Jêsusib ikkingit
         ĸaumaimangmatta.

  Mel. 167.

     11. Atausingortitiguttôĸ
         inôsiptingne mâne,
         sôrlo igvit atâtallo
         attausiudlaraptik!
         Ikkoalanernit illa
         ĸaumasivut ĸaumaile!
         Tagva takuksauniarpoĸ,
         perĸutigigaptigut.




  ============
       58.
  ============

  (November 13.)


  Mel. 205.

ILL.  1. Illagêt
         pairijingat
         õmamut nakorisiuk!
         Sânganut
         ĸuviasumut
         nertordlerneĸ tunisiuk!
         Inungitatauĸ itsaĸ
         nakôrivât Nâlegaĸ.
         Illa nâlegauvinga
         pitôngmat, opigukta!

LIT.  Gûde attanerivavut itsarnit, ikajornernik sunatuinarnik piniartoĸ
nuname. Saugârsuk attaniovoĸ attanernut illũnainut Nâlegauvorlo
nâlekanut illunainut tâmnalo illagivlugo annerimajangit sâlaĸaromârput.

  Mel. 151 g.

ILL.  2. Kuvê, ôktortaumajoĸ
         âniakut pivluta,
         nagliktivut toĸomut
         aulatsijotôvoĸ.
         Unersiorviovoĸ
         tettigijiminut,
         tikitaupatta sumut.
         Nellâgôtsainarpoĸ.

  Mel. 114.

      3. Uvamnigle pairsigavit, Gûdiga,
         pêrpattit tarnib oĸumainingit
         illũnaita, torârvigigupkit,
         anernerublo ullapirsarmanga,
         nekoĸsivunga saimarsainernut,
         erĸsijungnairtinamga illupkut.

LIT.  Kuviasûtigivara, Nâlekab nippiga ĸenunikkalo tussarmagit, siutine
maningmago uvamnut; tamanna pivlugo inôsera nâvlugo nipliavigijomavara.

  Mel. 7.

ILL.  4. Oĸumaigijattit
         oĸautigisâkit
         ômunga, tussarmattit
         ikajorniarlutit.

  Mel. 205.

      5. Amen illa,
         Halleluja!
         Tamapta nertorlaptigit!
         tessiornit
         uvaptingnik
         tukisiĸattalauĸpavut.
         Takunâtsainarmikit
         illagêktoĸotitit;
         illũnatik attunit
         illingnut perĸutaulit!

  Mel. 151 g.

      6. Saimarluta õmatit
         ittervigilavut!
         Ajortut nâpkigikit,
         taimaktauĸ âniajut!
         Tarnimikut kiksartut
         manigutsainakit,
         ungajullo illingnik
         illannârẽnakit!

  Mel. 114.

ANG.  7. Gûd, pairikit tamât kattititatit
         inôgutiksaĸartilugillo;

ARN.     tamartut ĸeneriartulaukit
         ĸairĸovlugillo uttertilaungmikit;

ILL.     ĸanimajut inûlilaungmikit
         illũnaita issumagivlugit.

LIT.  Gûdible tunitjivigilise ajoĸsarungnairutiksapsingnik tamainik
akluinerminut ânanaunerme Kristuse Jêsusekut, tunidjiviomajokut tamainik
atâtanganut.

  Mel. 7.

ILL.  8. Kenuvigijitit
         ĸipilungilattit,
         mikijut angijullo
         igvit sappingilattit.

  Mel. 205.

ANG.  9. Kissivit
         niaĸôgit!
         illiniarteovogut.

ARN.     Apĸomut
         idluartomut,
         Nâlegaĸ, tessiortigut!

ILL.     Pitit illagilaukit,
         nâlegomagaptigit,
         ungamut angernitit
         ivleritsainarlugit.

  Mel. 151g.

     10. Kuviagidlarluta
         pairitsainartigut!
         Nanẽmangâptalõnêt
         ikajormitigut!
         Aulatsijotôgavit,
         tessiutsainakit
         illingnik oĸâlajut
         ĸaumaksadlarlugit.

  Mel. 114.

     11. Jêsusiga, illagêt Nâlegangat,
         attit uvaptingne nertornarpoĸ.
         Kinguvâvut pilloriktikittauĸ
         illingnullo ĸitorngautilaukit,
         saimanernut illangiutitikit,
         sôrlo uvaptingnut pilauravit!

LIT.  Nâlegaĸ ĸaumanerivavut Nâlekab tâĸtoĸ ĸaumaniotipâ. Nâlegaĸ
aiparivlugo sorsuktut pittarungnarpakka Gûdigalo aiparivlugo avaloĸsuit
aptusârvigijungnarpakka. Gûdib pitsartuneĸartipânga.

  Mel. 7.

ILL. 12. Illagêt sangẽtut
         sâlaĸartungorput,
         ajugaĸatsengitoĸ
         pitsartunerivlugo.

  Mel. 205.

     13. Nâlegaĸ,
         attaviksaĸ,
         okpervigẽnarpaptigit,
         illingnik takonata
         saimanit tungagivavut.
         Okpertoĸotivillo
         pitsartutigidlarpât
         saimarsainit ĸaut tamât
         sungertutigivlugo.




  ============
       59.
  ============

  (Illagêt uvloĸsiorvingannut illingajut.)


  Mel. 205.

KOR.  1. Illagêt
         Nâlegangat
         ânanaujoĸ nertorsiuk!
         Nâlengneĸ
         nãmagivâ,
         nertutsiarangaptigo.
         Inuĸotingitalo
         õmamut nâlengningat
         nertornautigidlarpâ,
         toĸotigigamigit.

  Mel. 184 a.

ILL.  2. Nâlegavut nakorivavut,
         illagêt pissiaringmagit,
         piulivlugit kattitingmagit,
         inônialerĸovlugit
         ôma idluarijanganut,
         issuanit ĸenermagit,
         taimaimallo nagligosumut
         najorpait pairivlugillo.

LIT.  Iglutit ânanavaksôvut illa, Nâlegaĸ Zebaot. Tarnima Nâlekab
iglorusingit tussugivait ĸêmitigvigivlugillo. Uvloĸ attauseĸ
iglorusingnêdlune nãmanersauvoĸ uvlunit assinginit tausendinit. Upkoamik
udsertorteojomangârpunga Gûdima iglungane akkunit inneĸarnermit
Gûdeĸangitut iglungine. Pillorikput iglungne igloĸartut, tâpkoa
nertutsainarpâtit.

  Mel. 69.

ILL.  3. Kuvianadlarmêk
         Nâlekab iglungit,
         illagêktut
         kattimaviksangit,
         mâne
         nertortaurĸovlugo.

KOR.  4. Gûmik nellâgut
         opigosudlarput
         pititaujut
         illagêktitarnut,
         nâle-
         gauvit pigilerpât.

  Mel. 107.

ARN.  5. Ovanemiut sivorlivut
         tâĸtoĸsiulauĸput illa,

ANG.     ajorneĸ kivgartorlugolo
         Jêsus illitaringilât,

ILL.     nerriungneĸatsenatiglo
         inôtsemik nâksaungitomik.

ARN.     6. Erĸarsautinik aulatsijub
         kivgarne kajungertipait,

ANG.     ikajoriartorĸovlugit
         mâne ĸellaksimajunik.

ILL.     Ullapirsaumik oĸâlajut
         illapsumut mâne niuvut.

  Mel. 520.

      7. Uvlome sulle
         saimauserpâtigut;
         oĸâlaviovogut
         Gûb oĸausinginik,
         sulle ajortut
         ĸairĸovait ingminut
         nâpkigijomavlugit
         inuĸotinelo
         nekoĸsitidlarpait piminut,
         tarningit nãmaksitillugit.
         Tamapta
         ĸaut tamât
         pitsiarvigivâtigut;
         ĸujagidlarlavut!

LIT.  Saukatitut tamarsimajutitut ilauĸpose, mãnale sâgiarsimavose
tikisimavluselo tâpsomunga sôrlo ujarĸamut ômajomut. Illipsetauĸ
ujarĸatitut ômajutitut igloliangotitse tagva, igloĸsoangolerĸovluse
anernelingmik ajoĸertuijuksaulerluselo ivsornaitunik,
tunitjijuksaurĸovluse tunergutinik anernelingnik Gûdib idluarijanginik
Jêsuse Kristusekut. Gûdible tungavilianga sôngojoĸ aulajungnangerpoĸ
imaitomik nellunaikutalik: Nâlekab pine illitarivait; imaitomiglo:
Kristusib attinganik taisijoĸ idluitullinermik attorungnairle.

  Mel. 141.

KOR.  8. Illagêt tamapse,
         Jêsub aunganut
         kibliktaumavisê
         takuksaujomik?

ILL.     Kangusudlarpogut
         sângne, Nâlegaĸ,
         kiksartipâtigut
         sunaunginipta.

  Mel. 56.

      9. Nâlegarle :,:
         najudlartigut!
         Kenuvogut :,:
         saimarsaigavit,
         õmativullo aungnut
         tamaita epĸêjakit,
         sorairata :,:
         nagligivlutit.

     10. Ajornivut :,:
         pêjalaukittôĸ!
         Ikkingnullo :,:
         auliksoarnut
         ijertortigut mãna,
         tagva inôtilluta
         nâletsainar :,:-
         omavaptigit.

LIT.  Nâlekab Gûdipta illagilitigut, sôrlo atâtagijavut
illagilaungmagit. Tâpsoma ĸemangniaratigut agganelo erĸitiniaranigit
uvaptingnit, õmativut sangutillugit tâpsomunga, arvertarĸovluta
apĸosiningine tamaine mallerĸovlutalo perĸojanginik illusiorĸojanginiglo
idluarijanginiglo perĸolauĸtanginik atâtagijaptingnut.

  Mel. 205.

KOR. 11. Illagêt
         ĸemangnagit
         najutsainalaukillotôĸ!
         Piulikler
         tetôgavit,
         tettituarivaptigit.

ILL.     Tamaita allarpavut,
         ikajortetôgavit,
         tamât pingortitavit
         nâlegaksarivâtit.

  Mel. 164.

     12. Kanoĸtôĸ nertornautingnut
         illũnata nuname
         illingatitsainartigut!
         Takpaungartuksatitut
         itsainarĸovluta,
         anernivut illa
         tarnivullo timivullo
         pidlaraksaulerĸonagit.




  ============
       60.
  ============

  (Attanerub inûlervianut illingajut.)


  Mel. 61.

ILL.  1. Nâlegaĸ nâlengnartoĸsoaĸ nertulauruktôĸ,
         tarnîk, tamanna õmamut tussugidlarpara.
         Kailaurittôĸ,
         ĸujalidlarlutillo
         sagvairit opigungnernik!

LIT.  Kuviasudlaritse Nâlekame, idluartose; idluitailijut
nertutsiaraksarivât. Piloridlarput inôĸatigêksuit Nâlekamik Gûdeĸartut.
Tâpsoma illũnatik õmatingit senavait, piniarningit illũnamatsiatik
kamagivait. Unatadlartunik noĸartitsivoĸ nunaĸsoarme illũnâne
ullapirsauteĸartitsivlunelo kiglilervingine. Nekoĸsitipait saimanerminut
nãmaksitillugillo perĸutinik.

  Mel. 132 d.

ILL.  2. Nakorijartudlarsiuk
         Nâlegaĸ Gûd õmamut!
         Oĸautigijartorssiuk
         nertornartoĸ! Tamainut
         pitsiarninga attorpoĸ,
         pingortitaujut pairivait,
         tarnivullo saimarpait.

  Mel. 14.

KOR.  3. Piksaptingnik tunitjijoĸ
         uvaptingnut kina?
         sillarnerluksiorupta
         sernârtorle kina?

ILL.  4. Ajungitunik tamainik
         illingnit pivogut;
         serngnigijigigaptigit,
         sivôrangilagut.

LIT.  Kia Nâlekab piniarnersoangit oĸautigijungnarpagît
nakorijungnarlugo nertornarninga tamât? Kujagijomavagit, Nâlegaĸ,
attillo imgerutigivlugo ĸujalijutiksanik, attaneĸ saimarvigidlarangne
ajungitullivigivlugolo mingoartitat. Tunidsivigivat õmatingata
pijomajanganik ĸippilungilatillo õmatingata tuksiararijanganik.
Koverivat saimanartunik, ĸuviasuktipat ĸuvianartunut kênavit sângane.
Nâlegaĸ, ajungitullivigilauruk saimanartungortilugolo uvlut unuktut
sulle.

  Mel. 106.

ILL.  5. Nâlegaĸ takunâlauruktôĸ
         attanivut ĸotsiktomit;
         saimanernut tessiulauruk
         illangillo pairivlugit!
         Tamaita ĸaumaksalaukit
         ĸuviagijautillugit!

  Mel. 151 g.

      6. Attaneĸ saimalauruk
         saputivlugolo,
         pitsiarvigẽnaruk
         nekoĸsivlugolo!
         Tunidjivigingmiuk
         sillatudlarnermik,
         attaniotillugo
         idluarijarnut.

LIT.  Idluarnerub nunaĸatigêt angijorortipait, idluitullinerle inuit
nachonautigivât. Taimaimat kiglisiniarta nautsertorlutalo
apĸutigijaptingnik sâgialerlutalo Nâlekamut.

  Mel. 132 d.

ILL.  7. Gûde, nâletsiartomik
         õmateĸartilaunga,
         ĸitorngatit perĸogangne
         attaneĸ nâleklugo.
         Illingnut tillijaumavut
         attanit, kamarĸovlugit
         inuit illusinginik.

  Mel. 95.

KOR.  8. Nâlegaviksôjotille,
         inuit piuligangne,
         tamaita õmatingit,
         Jêsuse Krist, amuakit
         illingnut, tamarsimajut
         tessiukit apĸutingnut!

  Mel. 96.

ILL.  9. Gûd, iglomioĸatigêt
         attaruiliningillo
         saimalaukit; aklujullo
         sangẽtullo ikajukkit!
         Ajortut idluiningit
         issumagijungnailaukit!

LIT.  Nâlegaĸ, saimarveĸarnit saĸĸijârle uvaptingnut; ikajulauĸtigut!
Tussaromadlarpunga Gûdib Nâlekab oĸauserijanganik, inuĸotine
ullapirsaumik angervigingmagit. Illa, ikajorninga ĸannipoĸ sivôrajunut
tâpsominga. Nunaptingne piloringnartoĸarletôĸ, pitsiarneĸ nertornarnerlo
pârtigêktillugik, idluarnerlo ullapirsaullo kuniktigêktillugik.

  Mel. 8.

KOR. 10. Nâpkiningnernut, Jêsus,
         najutsainartigut,
         aĸĸonartaurĸonata
         omigijiptingnut.

ILL. 11. Saimanernut, Nâlegaĸ,
         pitsartutitigut,
         ajungitut tamaita
         agliserĸovlugit!

     12. Nertornarnit, Gûdivut
         saĸĸijâtsainarle;
         ajortunit tamainit
         piulilauĸtigut!




XI. ILLAGÊKTUNIK ANGERARSIMAJUNIK PITJUTELIT.

  ============
       61.
  ============


  Mel. 208.

ILL.  1. Nekoĸsinartôjoĸ
         nerriugijavut
         soĸosingitoĸ!
         Jêsub najugânut
         itteromârtogut,
         takolerlugo
         pânẽtoĸ serrinartoĸ,
         mânelo inôtilluta
         ungagẽnarlugo.

  Mel. 149.

KOR.  2. Omamut najorsiuk
         Jêsusib najugâ;
         kajungervigisiuk
         najuinarlugo.
         Kaumajoĸ pânẽtoĸ
         allarungnairsiuk
         ĸeajungnairviksaĸ.

  Mel. 205.

ILL.  3. Illagêt
         Nâlekame
         pâne kattimganiartut,
         serrijut,
         nertordlertut
         piloridlarnerarpavut.
         Gûdib saugârsungata,
         toĸotaujub pivluta
         ijinginit tamaita
         ĸugvit allarterivait.

  Mel. 168.

      4. Igloĸsuit ĸilangmẽtut
         ĸeblerlutik ĸaumavut;
         nippinik tussarnertunik
         nâlegit ĸotsiktomit!
         Kuvianarmêk, seĸĸineĸ
         nuilerpoĸ ĸaumaivlune;
         uvloĸ nâniangitoĸ
         nelliusinnalerpoĸ.

  Mel.--58.

ANG.  5. Kanoelârĸitâ,
         takoguptigo
         illinganinga ĸemergolugo
         ĸannitomit?

ARN.  6. Pinanartotôjoĸ
         Gûdeviojoĸ
         tellimaniglo ikkeliksôjoĸ,
         opinartoĸ.

  Mel. 149.

KOR.  7. Nertordlẽnartoĸsuit
         pâne Gûb sangane
         najorpât Nâlegatik,
         Gûb inûblo erninga;
         soraijunatigle
         pigitsainadlarpât
         nerriugijavut.

  Mel. 205.

ILL.  8. Ahâgle
         illagêlle
         kapianartomit pijut
         iterput
         Jêsusemut,
         ĸilaub ânanauninganut!

KOR.     Kanoĸ ikpigivisê,
         sulle utaĸijose?

ILL.     Kuvianarmêk illa,
         iterĸojaulârupta.

  Mel. 168.

      9. Iglomioĸatigêkput
         pâne kittiksaungitut,
         Abrahakkut, nellautaijut,
         itsaĸ oĸâlalauĸtut,
         Apostelit nertornartut
         okpertullo sivorlivut;
         nippemut attautsemut
         Gûmut Hallelujârput.

  Mel.--58.

ANG. 10. Timivut sangẽtut
         tâpkoatauĸ Jêsub
         adseĸartilerpait timiminut
         pinarnartomut.

ARN. 11. Tarnipta tamanna
         nelliutuksaĸ,
         takoleramitsuk ikkilertaĸ,
         opigivât.

  Mel. 149.

KOR. 12. Nerriugijaksarle
         sangẽtut tamaita
         nekoĸsijutigivât
         nunamẽnermingne.
         Opinartoĸsôvoĸ
         ajorneĸarata
         pâne nertorlugo.

  Mel. 205.

ILL. 13. Kujanaĸ,
         ĸuvianaĸ!
         Jêsuse, nertorpaptigit,
         illingne
         najugarne
         iniksaĸarĸogaptigut.
         Illũnatik okpertut
         ĸuviagidlarlitsuk,
         takpâne sorairata
         Nâlekamẽlârapta.

  Mel. 230.

     14. Tarnipta annerijangat;
         ĸuvê, pingitoĸatsenata
         tamapta illingnẽkupta;
         atsuilijut akkornganne
         ikkingnut inûlimajunut
         ĸuviasuĸataugupta!
         Tagva uvaguttauĸ
         pitinajarluta
         atâtavit
         perĸutinginut;
         tautukpavut
         mâne issumanangitut.




  ============
       62.
  ============


LIT. Iglutit ânanauvaksôvut illa, Nâlegaĸ Zebaot, iglutit
ivsornaitoĸsôjut ĸilangme! Piloridlarput iglumioĸatitit nertordlẽnartut
illingnik!

  Mel. 90.

ILL.  1. Iglutit pâne ĸilangme
         ârlorvigidlarpavut;
         okpertoĸsuit tagvane
         nertorpâtit õmamut,
         ĸuvianadlarningillo
         sangẽluta takunârpavut.

      2. Agviartaujungnairupta
         pâne kiksarniptingnut,
         ĸujalidlarungnarpogut
         ôminga ĸuviasumut;
         ĸanoenata najorpavut,
         ôma illagingmattigut.

LIT.  Ahâk inugiartoĸsoarnik kittitaujungnangitunik kimut, nellojunit
tamainit inugasaksoarnillo ingmigolingajuniglo oĸauselingnit
iksivautaĸsûb sângane nangertunik Saugârsublo sângane, annorârsimajunik
ĸaĸĸortanik aggangmingnelo Palminik tigumiarlutik!

Ukkoa ĸaĸĸortanik annorâggit kikkût? nakillo pivât?

Ukkoa tagva kapianartoĸsoarmit pijut annorâtiglo ergortulauĸpait
ĸaĸorsardlugillo annorâtik Saugârsub aunganut. Tamanna pivlugo Gûdib
iksivautaĸsoangata sânganẽput kivgartulâllo uvlôtillugo unuarmelo
tempelingane. Iksivautaĸsoarmelo iksivajub ĸollangiarvigẽnarniarpait.
Kênangalo takovât attingalo ĸaunginẽpoĸ. Kâgungnairlutiglo
imerugungnairput, toĸolo itsungnairpoĸ, kiksarnermiglõnêt
niplianermiglõnêt ânianarnermiglõnêt pijoĸarungnairpoĸ.

  Mel. 228.

ILL.  3. Kuvianartovaksoaĸ
         tâmna inornarpoĸ illa,
         tussarnidlartoĸarpoĸ!
         Unudlartut Gûb inungit,
         Gûb pinanarsititangit
         tautugominadlarput;
         ânanâmik attimajut,
         sâlaĸartut, nertordlertut
         Gûmik allagaigivavut.

      4. Taipkoa illagivlugit
         angerartut uvaptingnit
         nagvâromârpavulle.
         Okpernermut illagêktut
         pâne illagêlârivut
         nertordlerĸatigêllo
         Gûmik; ĸugvit, sangẽnerit
         illũnatik pêrsimavut,
         ĸuvianartulle pidlarput.

LIT.  Inugiartoĸsuit nippersoangit tussarĸisigîk? Imâk oĸarput
nippersoarnut: Halleluja! piuliklerneĸ nakorijaunerlo pitsartunerlo
pigiligit Nâlekab Gûdipta! Engelillo iksivautaĸsoaĸ illumavlugo
pâmaktervigivât tuksiarvigivlugolo oĸarput: Hailig, hailig, hailigeovoĸ
Gûde Nâlegaĸ ajugaĸangitovitôjoĸ, ilauĸtoĸ tamattomanelo itoĸ
ĸaijomârtorlo. Nakorijaunerlo nâlengnarnerlo sillatunerlo ĸujanarnerlo
nertornarnerlo pitsartunerlo ajugaĸanginerlo Gûdipta pigiligit
issoĸangitomit issoĸangitomut.  Amen.

  Mel. 90.

ILL.  5. Gûdib ivsornaitoĸsôjub
         Nâlegaviksôjublo
         sângane, opigosumut
         tuksiarvigikpatsuk,
         imgerusertâĸ pidlarpoĸ:
         Nertorsiuk toĸotaujoĸ!

LIT.  Saugârsuk toĸotaujoĸ nellopĸotijuksaungitoviksôjoĸ pigivlugit
pitsartunerlo akluinerlo sillatunerlo sôngonerlo nâlengnarnerlo
nertornarnerlo nakorijaunerlo.

  Mel. 147.

ILL.  6. Imgerusertâble
         takpâne attortaujub
         nertorlugo Saugârsuk
         ĸilangmiojullo
         opigosungningita
         kajungertipâtigut,
         nunamẽtilluta
         paungaromavluta.

LIT.  Imâk oĸarpoĸ Nâlegaĸ: Sâlaĸartoĸ kingormgujijomârpoĸ tamainik
Gûdiginiarpângalo uvangalo erneriniarpara. Ahâk, mãnakassakut
ĸainiarpunga akkiliutiksaralo neksarlugo. Piloridlarput perĸojanginik
nâlektut, itertarvikut iterĸovlugit Gûdib iglugasaksoaĸotinginut.
Saugârsûblo iksivautaĸsûb ĸerĸânẽtub pairiniarpait tessiorlugillo imiub
ômanartub puilavinginut, Gûdiblo ĸugviornerit tamaita allarterniarpait
ijinginit.

  Mel. 164.

ILL.  7. Kugvivut mâne nuname
         sorairomârput tagva.
         Kajungervigidlarlavut
         satornartoĸ takpâne.
         Piviksavut pikpat,
         inniksaĸarpogut
         ĸaumajome, takovavut
         sâlugolo Jêsusivut.

      8. Arvertarnimne nuname
         pitsartutilaungminga,
         okpernera sôngotitsuk,
         idluarsitiminga!
         sivôratsananga
         torâlerĸovlunga
         takpaunga, Jêsus, ilingnut,
         sâlaĸartut illagivlugit.

LIT.  Saimarsauteĸarlit illũnatik Nâlegaptingnik Jêsuse Kristusemik
naglingniktut illungertorlutik!  Amen.

  Mel. 37.

ILL.  9. Jêsus malliklugo
         piniarpunga,
         nãmagijanganut
         illingavlunga.
         Taimailiorlunga
         ũtaĸivara,
         illaurĸârtinanga
         takpânẽtunut.




ANÂNAT KUJALININGAT.

  ============
       63.
  ============


AJOQER: Tuksiarlaukta!

Gûdîk, Sapputjijotit illûnainik tetteĸartunik illingnut,
pitsartuneĸangilaĸ illikkut kissiakut idluartoĸangilarlo
illikkut kissikkut; nâpkigivallialauktiguttôĸ, aulataurĸovluta
tessiortaurĸovlutalo illingnut ingergarlauĸta inôtsikut ômuna
assiojirĸonnata issoĸangitunik; Tunitjivigitigut taimak, Atâtâk
nagligosuktotit Jesuse Kristuse pivlugo  Amen.

Kattangutivut ...... tamânetoĸ tussudlarpoĸ Gude Kujagijomavlugo illagêt
ukkua sângane nâpkiningninga piuliklerningalo pivlugik ikajortauvlune
Gûdemut.

Nâlegaĸ saimarviĸarpoĸ idluarlunelo, Gûdivullo nâpkoarosukpoĸ. Nâlekab
issumalingasuitut sapputivait. Sâlagijauleraiguma, tagva tâpsoma
ikajorpânga. Kanoĸ Nâlegak akkiniarvigijaksarivigô ajungitullininginik
tamainik piniarnerijanginik uvamnût? Ermgusiarsuk inûlijaunartoĸ
tigujomavara, Nâlekablo attinga oĸalatigijomavara. Igvit Kujalinermik
tunitsivigijomavagit, Angernerilauktamnik Nâlegaĸ akkilêvigijomavara
inugiartoĸsoaĸotingita illûnatik sângine. Nâlekab iglungata avalunita
illuane. Nâlegak nertorlauksiuk.

+Tuksiarta+

        (Illagêt serĸortorput)

AJOQERTUIJOQ  Nâlegak nâpkigitigut,

ILLAGÊT  Kristuse napkigitigut.

AJOQERTUIJOQ  Nâlegak nâpkigitigut

ILLAGÊT  Kristuse, tussartigut.

ILLAGÊT  Nâlegaĸ Gûde Atâtavut Kilangme; attit nertortaule; Nâlegaunît
Kuilaule; pijomajat piniartaule nuname sôrlo Kilangme, uvlome
piksaptingnik tunitjivigitigut idluinivut issumagijungnaikit, sôrlo
uvagut idluitullivigijivut issumagijungnairvigigaptigik;
ôktortaulungnermut pitinata; piulitigulle ajortomit! Nâlegauneĸ
pitsartunerlo ânanaunerlo pigigangne issoĸangitomut  Amen.

AJOQERTUIJOQ  Nâlegâk, kivgatit piulilaukit

ILLAGÊT  Tetteĸartut illingnut

AJOQERTUIJOQ  Pitsartutilaukit ikajorlugillo.

ILLAGÊT  Ullapirsautesilaulit apĸosininginne tamaine

AJOQERTUIJOQ  Nâlegak tuksiarnivut tussalaukit

ILLAGÊT  Nipliadlarnivullo tikkile illingnut

AJOQERTUIJOQ  Kujagivaptigit atâtavut Kilangme angerarvivut
sapputilaurangne, piluartomiglo angerarvingmut tammatomunga
tuitjilauravit piulijaunermik anânamut inotsemiglo nutararasungmut
Kuviasungnermiglo illûnainut. Angajoĸak tunitjivigilaukiktôĸ saimanermik
illisimanermiglo inugoijungarĸovlugik nutarsungmik naglingnerme
illingnut: sôrlolo tunitjilaungmago inôtsemik attausiotilauruk
illagêktoĸotingnut hailigenut, Jesuse Kristusekut Nâlegaptigut  Amen.

AJOQERTUIJOQ Gude  Kujagivaptigit âniasiortit aniariortekulluillo
illisimaninga pivlugo ikajormattigut Kanimatiluta anianeĸartilutalo;
Kujagivaptigillo nagliktigêngnivut angerarviptingne pivlugo Jesusiblo
Kristusiblo naglingninga erĸisimiartoĸ inungnik illunainik pivlugo;
Jesuse Kristusekut Nâlegaptigut  Amen.

  AJOQERTUIJOQ Gude  Kujagivaptigit




AJOQERTUIJUKSAB SAIMARTITAUNINGA

  ============
       64.
  ============


+ajoĸertuijomariôlerĸovlugo.+


        (Illagêt nikkoviput)

LIT.  Upkuaksuit nerrotosigik, upkuello sillaksoarme pôktosigik,

ILL.  attaneĸ nâlengnartoĸ itterĸovlugo.

LIT.  Igvit attaniôvotit nâlengnartotit, Kristusîk,

ILL.  Igvit Atâtab Erninga-ipotit issoKangitomik.

        (Tuksiaruseĸarpoĸ)

LIT.  Ikajulauktigut, Nalegâĸ, piniarniptingne tamaine
pitsiarnernut saimanartomut tessiorlutalo ikajortsainarnernernut
nertordlerungnarĸovluta Illingnik piniarniptigut illûnaitigut
piniartaujutigut Illingne, kingorlermiglo inôserĸarungnarĸovluta
issoĸangitomik: Jêsuse Kristusekut Nâlegaptigut.  Amen.

Gûde Ajugaĸangitotit tunilauktotit Ernetuarnik Jêsuse Kristusemik
angajoĸaulerungnarĸovlugo illûnainik Illagêktoĸotingnut timinga-ivlutik,
kitipaptigut inuĸotivit akkorngane nâpkiningnernut akkeĸangitomut
saimanernullo: Anernît Ajunginît kovilauruktôĸ tunergusiaktut, uvagut
ivsornaititaurĸovluta ajorniptingnit, sapputijauvlutalo okpernerme
nâlengnermelo oĸausernut opigosugungnarapta Illingnik anernerme
mikseĸarnermelo; Jêsuse Kristusekut Nâlegaptigut  Amen.

Gûdîk Atâtavut akluitôvotit nâpkiningnerme illûnainut nipliadlartunut
illingnik Kemaijuipotillo nangminernik kigligiutsijoĸarungnairomairlutit
saimartitaujunik sillaksoarme; Kujagivaptigit nippît
tusalauraptigik tunitjirĸovluta inôsiptingnik pitsartuniptingniglo
kivgartorungnarĸovluta nâlegauvingnik.

Kuviasuktitigut kittitaugapta kivgartortut illingnik akkorngane
illagêngneĸarluta Erningnut, Kennuvigivaptigillo uvagut taipkualo
ikajorĸattigêgungnarĸovluta pijomajat naglingnartoĸ sillaksoaĸ pivlugo
piniartaur Kovlugo.

Nikkanarsârluta kigligiutsivogut nangminiptingne pitsartuneĸanginapta
sillatuneĸanginaptalo nâmaktomik piniaromavluta pijomajarnik;
nerriungnivulle illingnêpoĸ pitsartuneĸaravit illisimaneĸaravillo
tamainik. Nâlegak illagilauktiguttôĸ saimarlutalo saimanernut
piniarnivut attingne nâmarĸovlugit sângnut; taimak tuksiarpogut Jêsuse
Kristusekut, Nâlegaptigut.

        (atuarsineĸarpoĸ Gûdib oĸausinginit)

        +(tagva Missionipta angajoĸânga Labradorime nangerpoĸ
        ajoĸertuijoksub sângane tâpsoma ajoĸertuijoksoaĸ oĸautivâ)+

M.A.L.  Illagêt Labradoremiut pivlugit Moraviomiôvluta Kennuvigivaptigit
Ajoĸertuijoksôvlutit Illagêngnut Kattangutigengnut saimartitsirĸovlutit ..... ..... ..... ..... ajoĸertuijolerĸovlugo, pitsartunikkut
tunijaujokut illingnut Kristusemut Illagêktoĸotinginullo;
kigligiutsivungalo Gûdib Illagêktoĸotingitalo sânganne angut una,
sorlo kigligiutsiniarmat, nâmamaringmat okperuserme okpernermelo
katsungaimaringmallo tussudlarningane kivgartoromavlune Kristusemik
attausiovlune inuĸatinginut.

AJOQERTUIJOKSOAQ

Kristusib illagêktoĸotingita sângane, Gûdiblo attingane okperpunga
kigligiutsingningnik piniarniarlunga pijomajat malliklugo.

        (Oĸâlaneĸ ajoĸertuijoksoarmut.)

        (Tuksiaruseĸarpoĸ)

        (Illaget nikkoviput)

AJOQERTUIJOKSOAQ

Time attauseĸ, anerneĸ attauseĸ, sôrlotauĸ Kaiĸojaumagapse
nerriugijaksaĸarluse attautsemik Kaiĸojaumanipsingnut. Nâlegak attauseĸ,
okperneĸ attausek, baptijut attauseĸ, Gûde attauseĸ Atâtagijavullo
tamapta, tamainut tâmna Nâlegaujoĸ, illûnapsigullo, illupsingnêtorlo
tamapse. Illûnatale attunit saimarsaumik tunitsiviovogut
Kristusib tunijinermine ôktutijanga malliklugo. Tâpsoma illangit
Apostelingortilauĸpait, illangille nellautaijungortilauĸpait,
illangit oĸautsinik tussarnertunik oĸâlajungortilugit, illangit
pairsijungortilugit, ajoĸertuijungortilauĸpaillo, ivjornaitut
nâmaktungortitaurĸovlugit kivgartûtiksaĸ sulliarijungnarlugo Kristusib
timiksanga âĸiktauvalliarĸovlugo; illûnata tikkitsiariluta okpernermut
attautsemut illitarĸsinermullo Gûdib erninganik angutimariolerdluta
Kristusib aglisimaringninga tikidlugo.

        (Ajoĸertuijoksoaĸ ajoĸertuijuksamik oĸarpoĸ)

Kaiblarpaptigit issumaksarsiormarimirĸovlutit ajoĸertuijub
sulliaksangita hailigioningat pivlugit katsungaijungnarĸovlutit
piniarningne, nellâgornermelo ivsornainermelo ikajortaunersivlutit
nikkanarsârnerme, Gûdemit sulliaksangnut. Uvagut tillijaumajôvogut
Kristuse simerdlugo kivgauvluta Nâlegauviane nellonaijairĸovluta
anerninganik kigligiutsivluta Kristusib saimaninganut inôsiptigut
piniarniptigullo oĸâlarKovlutalo Oĸautsinik Tussarnertunik, ikajorlutalo
malliktinginik illagêngneĸarĸovlugit

AJOQERTUIJOKSOAQ

Kaitsivêt ômatimik tunijaujomik tunijomiglo Kristusib Illagêktoĸotingita
kivgartortauningannût?

AJOQERTUIJUKSAQ

Ahaila

AJOQERTUIJOKSOAQ

Oĸperĸêt Oĸautsinik Hailiginik piluartomiglo Oĸausermik Omajomik, Jêsuse
Kristusemik, Nâlegaptingnik Nellonaijaijomik Gûdemut, pijomajanganullo
inuit pivlugît?

AJOQERTUIJUKSAQ

Ahaila

AJOQERTUIJOKSOAQ

Kajusimarikêt oĸalatsainaravit Gûdemik Omajomîk?

AJOQERTUIJUKSAQ

Ahaila

AJOQERTUIJOKSOAQ

Angermarikêt sulliĸattigêtsainaravit inuĸativît akkorngane Kattangutigêt
Moraviamiut malligaksangit perĸojangillo malliklugît?

AJOQERTUIJUKSAQ

Ahaila

AJOQERTUIJOKSOAQ

Tuksiarpogut Gûde Ajugaĸangitoĸ ikajorĸovlugo kajusinît ômatingne
piniarungnarĸov lutit Illagêktoĸotingita saimartitauningannut inuillo
piulijauningannut Nâlegauviata tikkitsungnarninganut attingatalo
ivsornaijub nertortauninganut.  Amen.

Tuksiarta

Atâta nâpkigosuktotit nertorpaptigit idluarnerne tillikleravit
kivgartortunik katersivingnut Kairĸojilauravillo kivgatit una
ajoĸertuijolerungnarĸovlugo Illagêktoĸotingne. Kennuvigivaptigit
tunitjivigilauruk saimarsautingnik Kilangmit saimartilauruk
pijariaĸarninga malliklugo, soĸĸosijuijungnarĸovlugo sulliaksangine
angerninginelo, Kennuvigivaptigit nikkanasârtilauruk piojorijuilunelo
katsungaitilaurik kivgartorningane kigligiutsijungnarĸovlugo
erĸasautimut idluartomut soĸĸosijuitsainarlune songovlunelo Ernerne
Jêsuse Kristuseme Oĸausingit sivumuartilaukit oĸâlarĸonnago sullinane.
Tunitjivigitigut saimanermik illaliorĸovluta oĸausinginik oĸautsingnit
Hailigijunit piulijaujutiksaptingnut, taimaglo oĸausiptigut
piniarniptigullo nertorlaukaptigit nâlegauvivîllo angijortitauninganik;
Taimak tuksiarpogut Jêsuse Kristusekut Nâlegaptigut, Inôjokut
Aulatsijokullo Illingnut Anernernullo attausionerme issoĸangitomit
issoĸangitomut.  Amen.

        (Ajoĸertuijuksaĸ serĸortorpoĸ)

AJOQERTUIJOKSOAQ

Saimartipagit ajoĸertuijolerĸovlutit Gûdib Illagêktoĸotingane, Atâtab,
Ernerublo Anernerublo Ajunginerub attingane  Amen.

Nâlekab pitsartutilitit sapputilitillo Nâlekab kênarminut
Kaumaksarlittit saimartilitillo Nâkekab kênarminut Kollaungiarlittit
ullapirsautiminiglo tunitsivigilittit

ILL.  Jesub atingane  Amen.

AJOQERTUIJOKSOAQ

Tuksiarta (illagêt serĸortorput) tuksiarlutlik ômatimikut.)

    Illagêt nikkoviput

        (Ajoĸertuijoksub ajoĸertuijoĸ nutâk tigulertorpâ)

ILL.  Ajoĸertuijonernît idluartoĸ nertortaule

Kivgaujotit tempelemut idluartomut

Tikkilauktotit kivgartortauromairlutit kivgartoromavlutille

Amen Halleluja, Hallelujah

Amen, Hallelujah.

AJOQERTUIJOKSOAQ

Jêsuse oĸalaukpoĸ imâk Sôrlo Atâtab tillilaungmanga taimak tillivapse.
Anerneĸ Ajungineĸ pigilersiuk. Mannigoritse sillaksoaĸ sâlagivara.
Ahâglo, uvlut tamaita najutsainarniarpapse, sillaksub naggatânut Uvanga,
angajoĸaunerôvlunga Kattangutivit Kaiblarpagit Gûdib inuĸotingit
pairilaukit tessiorlugillo Kunnulugatit. Tuksiarpungalo
pivalliarĸovlutit Gûdib illisimaningane pitsartutitauvlutit
pitsartunermut illûnânut Gûdib ânanauningata pitsartuninga malliklugo.
Taipsomanelo Mianersijoĸ Ajungitoĸ saĸĸeromârmat illalioromârpotit
niaĸotemik ananaunermik nungusuitomik.

        (Oĸautsit Hailigit tunijauvut Ajoĸertuijomut
        nutâmut tunitjijorlo oĸartuksauvoĸ imâk)

TUNITJIJOĸ

Kattangutivut ... Kattangutigêt

Moraviamiut tillivâtit sillaksoarmut Kristuse simerdlugo tunitjivlutik
aggangnut Piulijib Oĸausinginik piulijungnartunik saimaniĸĸut.

        (ajoĸertuijoksub ajoĸertuijoĸ nutâk tuksiarĸovâ)

LIT.  Gûdîk Atâtavut Kilangme nellonaijailauktotit naglingnernik
tilliklerlutit Ernetuanik Jesuse Kristusemik sillaksoarmut, inuit
illûnaita inôseĸarungnarĸovlugit Tâpsomuna; Anernît kovilauruktoĸ
illagêĸotingnut nâletsiarungnarĸovlugit perĸojarnik oĸâlavlutik
Oĸâutsinik Tussarnertunik inungnut illûnainut. inuit illûnaita
kattersortausarairĸovlugit nâlegauvingnut Jêsusib Kristusib Nâlegapta
saimaningagnut  Amen.

        (Tuksiaruseĸarpoĸ)

LIT.  Ullapirsautib Gûdemit pijub, issumasiniarutiksanit tamainit
anginerpângojub, ômatiselo erĸasautiselo pairilugit Kristuse Jêsuseme

Gûdiblo Ajugaĸangitub saimaninga, Atâta, Ernerlo, Anernerlo Ajunginerlo
illagilise mâna issoĸangitomullo.

Amen.




SUNATUINAIT


  O Canada

      O Canada, nunagivaptigit
      Inungnit naglingnersiorpotit
      Omativut tettedlarput
      Tautuĸoruptigit
      Nunatsiavut! pivlutit
      Pigâtsainarpogut

      O Canada! Nunatsiaĸ
      pigârpogut, inôjogut illa,
      Pigârpogut pivlutit Canada

           *   *   *

  Gûdib Saimarluik

      Gûdib saimarliuk
      Attanerijavut,
      Nâlengnartoĸ!
      Piloridlarlune,
      Nertornadlarlune,
      Attaniutile
      Uvaptingnut.

           *   *   *

  +Saimartitsineĸ+

Nâlegapta Jêsusib Kristusib saimaningata,

Gûdiblo naglingningata,

Anernerublo Ajunginerub illagêngningata, (illagilise)

Illagilitigut (illûnata)  Amen.

           *   *   *

Tâmna illipsingnik sapputsijungnartoĸ passijaksaunase, pidlaraksaunaselo
saĸĸertitsijungnartoĸ illipsingnik Kuviasukluse; Gûde tâmna
sillatujotôjoĸ, Piulijivut nertortaunermik pile, opigijaunermiglo,
pitsartunermiglo, ajugaĸanginermiglo mâna issoĸangitoĸsoarmullo.

Amen.

           *   *   *

  Oĸautsit Sivorliarutsit

Illûnase issumaĸaritse Jêsusib Kristusib issumaĸarningatut

    Fil 2.5


Tukiatsainaritse illûnainik pijarialingnik anernikkut tuksiarluse
Kennuvluselo

    Efes 6. 18.


Nautsertorlaunga Gûde, ômatigalo tukkisileruk; ôktorlaunga,
illitarĸsilutillo Kanoĸ issumaĸarnimnik! Takkolutillo apĸomêmangârma
idluitome, tessiulaunga apĸome issoĸangitonne

    Img 139 23. 24.

           *   *   *

Kaujijuksaĸ kattititaujomajuk pivlugik


Kaujitipapse

Nullêtoĸ (nullêrneĸ) ..... ..... ..... .....

Uigasuk (uigarneĸ) ..... ..... ..... .....
kattititaugosungmannik aiparêngnermut hailigemut. Pijarêrĸortujomut
tamattominga illinganasuramannik tuksiutijauĸojauvoĸ
kattititautailiuttaurĸojoĸarajarpallo sagvartaule kattititauĸartinnagik.

       *       *       *       *       *
           *       *       *       *
       *       *       *       *       *

Errors and Inconsistencies noted by transcriber:

Table of Contents:

  Litanaiit Jêsusib inôsinganik ânianinginiglo
    [_body text has extra word “... ânianginiglo toĸunganiglo”_]
  Sivorliarutsiutit Kommunionemut
    [_body text has lower-case “kommunionemut”_]
  Kattititsiutit
    [_body text has extra word “Kattititsiutit aipaingit”_]
  Litanaiit Sorutsinut
    [_body text has “Litanai Sontagesiut Sorutsinut”_]
  Litanaiit Kommunionesiornermut
    [_body text has “Kommunione Hailige”_]
  IX. Tuksiarnermiglo tuksiarutjinermiglo pitjutelît
    [_body text has period after “Tuksiarnermiglo.”_]

Text:

  (Piluartomik perĸovavut  [_stray ( in original_]
  Aipangale tâpsotunaĸ-ipoĸ:  [_hyphen uncertain_]
  Oĸautsit ullapirsauteĸȧrtomik
    [_anomalous ȧ may be flyspeck or error for â_]
  illũnamatsiatiĸ iput.  [_space uncertain_]
  nutaĸĸatitun-itunullo  [_error for single “itun”?_]
  Nâlegapta Jsêusib Kristusi  [_apparent error for “Jêsusib”_]
  UIKSAK.  Ahaila.  [_apparent error for “UIKSAQ”_]
  pigiarnermu-ungitoĸ  [_hyphen uncertain_]
  atsungainGermelo [_apparent error for “katsungainermelo”_]
  ajúlertose
    [_possible error or flyspeck; the letter ú occurs nowhere else_]
  Ikajulauĸ-tigut  [_hyphen uncertain_]
  ... oĸarllunelo, “Tigulugo
  ... oĸarlunelo “Illûnase tagvangat imeritse, +tagva+ auga,
    [_both lines are printed as shown, with English-style open quotes
    and no close quote_]
  iviksukatitun-iput  [_hyphen uncertain_]
  auktun iput  [_space uncertain_]
  7. Saugârsugle toĸotitaĸ
    [_number 7 repeated in original: error for 8?_]
  Mell. 22a.  [_apparent error for “Mel.”_]
  Kanoênernik  [_possible error for “ĸanoênernik”_]
  Kanoietunit  [_first “i” uncertain_]
  ungatsainar-ĸovlutale  [_hyphen uncertain_]
  AJOQERTUIJOQ Gude  Kujagivaptigit
    [_word spacing as shown: possible error for
    “AJOQERTUIJOQ  Gude Kujagivaptigit”_]
  ILL.  Igvit Atâtab Erninga-ipotit issoKangitomik.
    [_possible error for “Erningarpotit issoĸangitomik”_]
  timinga-ivlutik  [_hyphen may be error for space_]
  oĸâlarKovlutalo  [_apparent error for oĸâlarĸovlutalo_]
  Tuksiarta (illagêt serĸortorput) tuksiarlutlik ômatimikut.)
    [_parentheses as shown: final ) may be an error_]

Unrecoverable Error:

  ... nagliktigêngnerme opigosungnermelo illing-
    ........

    [_A line from earlier in the page was repeated in place of the
    page-final line, shown here with the original line breaks:_]

    unit timekut tarnekullo, ikajor-
    lauktigullo piniarĸovluta pini-
    araksaptingnik taipkununga;
    attausiotitigullo nagliktigêng-
    nerme opigosungnermelo illing-
    unit timekut tarnekullo, ikajor-
    Amen.




